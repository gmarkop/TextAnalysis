ΑΦΙΕΡΩΣΗ 

        Αφιερωμένο σε όλους τους ανώνυμους ηγέτες, 
        που ενώ σηκώνουν τον δικό τους σταυρό, 
        καταφέρνουν να επιδράσουν στο περιβάλλον τους, 
        λίγο ή πολύ, με σκοπό να φτιάξουν έναν κόσμο 
        καλύτερο. 
Αυτό  πoυ  σώζει  τον  άνθρωπο  είναι  να  κάνει  ένα  βήμα!  Μετά  ένα 
ακόμα βήμα. 

                                                          Κ. Σ. ΛΙΟΥΙΣ 
                           KEΦAΛAIO ΠΡΩΤΟ 

                                                             Από λάθος σε λάθος 

                                         ανακαλύπτει κανείς ολόκληρη την αλήθεια. 

                                                               ΖΙΓΚΜΟΥΝΤ ΦΡΟΪΝΤ 

        ΑΝ   ΘΕΟΠΝΕΥΣΤΟΣ   ΠΙΝΑΚΑΣ   έμοιαζε  εκείνο  το  σημαδιακό 
        όνειρο  που  είδε  μια  νύχτα  η  Φανή. Ή ταν  τόσο  φωτεινό, 
Σπου  όμοιό  του  δεν  είχε  ξαναδεί  στα  τριάντα  δύο  χρόνια 
της  ζωής  της,  θαρρείς  κι  έβγαινε  μέσα  από  έναν  άλλο  κόσμο, 
παραδεισένιο.  Βρισκόταν,  λέει,  σ’  ένα  ερημικό  ακρογιάλι  που 
ξανοιγόταν στο πέλαγο και στην ακτή του είχε μεγάλα αρμυρίκια 
βαμμένα  με  ροζ  ανθάκια.  Ο  ήλιος  είχε  σηκωθεί  πάνω  από  τη 
θάλασσα και στραφτάλιζε στα γαλήνια νερά της. 
  Όλα γύρω της  έμοιαζαν ντυμένα  με  ομορφιά  και φως – όπως η 
ίδια.  Φορούσε  λευκό  ριχτό  φουστάνι,  που τόνιζε  ακόμη  πιο  πολύ 
το  φεγγαρένιο  πρόσωπό  της  με  το  σταρένιο  χρώμα.  Τα  βαθιά 
σκούρα  μάτια  της,  η  λεπτή  μύτη,  τα  προτεταμένα  χείλη,  οι 
γουβίτσες  στα  μάγουλα,  όλα  μαζί,  σε  συνδυασμό  με  τα  σπαστά 
μακριά  μαλλιά  της,  ανέδιναν  μιαν  άγρια  ομορφιά.  Στο  αριστερό 
της   χέρι   κρατούσε   ένα   πανέρι   και   μάζευε   απ’   τον   γιαλό 
πολύχρωμα   βότσαλα,   στο   μέγεθος   του   ρεβιθιού,   τα   οποία 
ξεφύτρωναν  από παντού, όπως τα  αγριολούλουδα στο δάσος. Τα 
ξεχώριζε  ανάλογα  με το χρώμα  σε  μικρά  κουτάκια  κι  ύστερα τα 
έδινε στον αγαπημένο της, τον Χάρη. 
  Στα μάτια του έβλεπε την ευτυχία κάθε φορά που τον πλησίαζε. 
Στεκόταν στη μέση της παραλίας, μπροστά σ’ έναν μεγάλο τοίχο. 
Ξυπόλητος,  γυμνός  από  τη  μέση  και  πάνω,  φορούσε  μόνο  το 
μπλουτζίν  του  και  στο  ηλιοκαμένο  δέρμα  του  υπήρχαν  στάλες 
ιδρώτα.  Και  τα  μικρά  βότσαλα  της  Φανής  γίνονταν  πολύχρωμες 
ψηφίδες,  τις  οποίες  κολλούσε  πάνω  στον  σοβά  του  τοίχου,  που 
μεταμορφωνόταν σ’ ένα μεγάλο ψηφιδωτό. 
  Η  Φανή,  σαν  ένας  άλλος  άγγελος,  παραστεκόταν  στον  εκλεκτό 
της καρδιάς της. Τον κοιτούσε  με δέος νιώθοντας μιαν απίστευτη 
πληρότητα  επειδή  ήταν  εκεί  μαζί  και  δούλευαν  για  τον  ίδιο 
σκοπό.    Την   πλημμύριζαν      πρωτόγνωρα      συναισθήματα.     Στη 
βασανισμένη της ζωή εκείνη η ώρα μεταμορφωνόταν σ’ ένα μικρό 
θαύμα,  που  έμοιαζε  απίστευτο για  να  ’ναι  αληθινό, γι’  αυτό  και 
άδραχνε την κάθε στιγμή. 
  Ξαφνικά  ακούστηκε  ένα  υπόκωφο  βουητό  –  σεισμός.  Η  γη 
άρχισε  να  τρέμει  κάτω  απ’  τα  πόδια  τους  και  όλα  άλλαξαν.  Ο 
μεγάλος τσιμεντένιος τοίχος σκίστηκε στα δυο κι ένα κομμάτι του 
άρχισε να γέρνει απειλητικά προς τον Χάρη. 
  «Φύγε! Θα πέσει πάνω σου», φώναξε έντρομη η Φανή. 
  Μα  όλα  κυλούσαν  τόσο  γρήγορα,  που  εκείνος  δεν  προλάβαινε 
πια να αντιδράσει… 

                                   

Η  Φανή  ξύπνησε  απότομα  απ’  την  αγωνία  της  κι  ανασηκώθηκε 
στο  κρεβάτι.  Κοίταξε  ολόγυρα  και  για  μια  στιγμή  αναρωτήθηκε 
πού  βρισκόταν.  Στο  λιγοστό  φως  που  έμπαινε  απ’  τις  γρίλιες 
άρχισε σιγά σιγά ν’ αναγνωρίζει το δωμάτιό της. 
  «Όνειρο ήταν…» σιγομουρμούρισε. 
  Αναστατωμένη  σηκώθηκε  απ’  το  κρεβάτι  και  μ’  ένα  βάρος  να 
φωλιάζει  στο  στήθος  της  άνοιξε  το  παντζούρι.  Έ ξω  ο  ήλιος 
σκαρφάλωνε  νωχελικά  πάνω  από  τις  στέγες  των  σπιτιών  και  τα 
εναπομείναντα   βυζαντινά  τείχη  της   Θεσσαλονίκης.   Επιτέλους 
σταμάτησε  κι  εκείνη  η  φθινοπωρινή  βροχή  που  έπεφτε  συνεχώς 
δυο  μέρες τώρα –  όσες  μέρες  είχε να  φανεί  και  ο Χάρης  από το 
σπίτι.  Αν  και  ήξερε  ότι  έλειπε  για  κάποια  δουλειά,  ανησυχούσε 
για κείνον… 
  Κοντά τρία χρόνια κρατούσε η σχέση τους. Τους ένωναν πολλά, 
με   σημαντικότερο     ότι   και   οι   δύο   προέρχονταν     απ’   τα 
ορφανοτροφεία  της  πόλης.  Και  ήταν  φυσικό,  αφού  άτομα  με 
κοινά  βιώματα  έλκονται  μεταξύ  τους.  Φέρονταν  σαν  να  ήταν 
πλασμένοι  ο  ένας  για  τον  άλλον,  στα  εύκολα  και  στα  δύσκολα. 
Ό μως τα εμπόδια δεν τέλειωναν ποτέ. Όλα πήγαιναν απ’ το κακό 
στο χειρότερο, με κυριότερο το χρόνιο οικονομικό τους πρόβλημα. 
  Γνωρίστηκαν  σ’  έναν  γάμο  –  μια  μέρα  που  δεν  θα  ξεχνούσε 
ποτέ. Παντρευόταν η φίλη της η Εύα, από την οποία είχε ακούσει 
διάφορα εγκωμιαστικά σχόλια για τον Χάρη, όμως δεν τους έδινε 
και  πολλή  σημασία  θεωρώντας τα  υπερβολές. Όταν  τον  είδε  για 
πρώτη φορά στην εκκλησία ανάμεσα στον κόσμο, διαισθητικά τον 
αναγνώρισε αμέσως κι ας μην τον είχε δει ποτέ στη ζωή της. Της 
φάνηκε  ότι  είχε  κάτι  διαφορετικό  πάνω  του,  σαν  να  ’ταν  αυτός 
που  πάντα  περίμενε.  Το  διάβασε  στην  αύρα  που  εξέπεμπε  το 
αρρενωπό πρόσωπό του, τα ανοιχτά γκριζοπράσινα μάτια του και 
το γλυκό χαμόγελό του. 
  Επιβεβαιώθηκε       στον    χρόνο.    Απ’     την    αρχή     ακόμη, 
εναρμονίστηκαν  σαν  δυο  μισά  μήλα…  και το τελευταίο  διάστημα 
συμβίωναν  αρμονικά  σ’  ένα  μικρό  διαμέρισμα  στα  κάστρα  της 
πόλης.  Είχαν  το  προνόμιο  να  μπορούν  να  αντλούν  χαρά  απ’  τα 
μικρά πράγματα της ζωής και σε σύγκριση με άλλα ζευγάρια από 
το περιβάλλον τους, η δική τους σχέση είχε φλόγα. 
  Ό μως   δεν   ήταν    όλα   ρόδινα    στη   ζωή   τους,   είχαν   να 
αντιμετωπίσουν   και   πολλές   δυσκολίες,   τόσο   σε   προσωπικό 
επίπεδο  όσο  και  σε  επαγγελματικές  ματαιώσεις.  Η  Φανή  ως νέα 
δημοσιογράφος εργαζόταν σε μία μεγάλη τοπική εφημερίδα, έστω 
και  με  χαμηλές  απολαβές,  προσπαθώντας  να  εδραιωθεί  στον 
χώρο.  Κι  όσο  για  τον  Χάρη,  η  κύρια  ασχολία  του  ήταν  τα 
ξυλόγλυπτα  και  η  αγιογραφία  –  σαν  καλλιτεχνική  φύση  πάντα 
ζητούσε να πιάσει το άπιαστο. 
  Απ’  τις  σκέψεις  της  δεν  έβγαινε  το  όνειρο.  «Τι  να  σημαίνει 
άραγε;»   αναρωτιόταν.   Μέσα   σε   μια   στιγμή   ο   παράδεισος 
μετατράπηκε σε κόλαση. Έ νας αστάθμητος παράγοντας μπορούσε 
να  τα  ισοπεδώσει  όλα  –  όπως  ένας  σεισμός  ή  μια  ξαφνική 
ασθένεια.  Το  απρόοπτο,  που  είναι  μέρος  της  ζωής  μας  και  δεν 
προβλέπεται. 
  Αισθανόταν   το   σώμα   της   να   μουδιάζει   κάθε   φορά   που 
αναλογιζόταν  το  γκρέμισμα  του  ονείρου  της.  Χωρίς  εκείνον  θα 
’χανε κάθε νόημα η ύπαρξή της. Ή ταν ό,τι πολυτιμότερο είχε στη 
ζωή. Το στήριγμά της, ο άνθρωπος με τον οποίο μοιραζόταν κάθε 
της  στιγμή. Παρά τα  οικονομικά προβλήματά τους,  ακόμη  και  σε 
μια   καλύβα   μόνο   με   τα   απολύτως   απαραίτητα,   εκείνη   θα 
αισθανόταν  αληθινή  βασίλισσα  δίπλα  του.  Και  μόνο  που  υπήρχε 
στη  ζωή  της,  ένιωθε  η  πιο  τυχερή  γυναίκα  του  κόσμου,  κι  ας 
ήξερε  ότι  του  άρεσε  να  αναμετριέται  με  τον  κίνδυνο,  ότι  ήταν 
ριψοκίνδυνος,  απρόβλεπτος  και  ορισμένες  φορές  ξεροκέφαλος. 
Λειτουργούσε σαν να είχε κηρύξει πόλεμο στον φόβο, λες κι ήθελε 
να  τον  αλυσοδέσει  μόνο  και  μόνο  για  να  πάρει  την  ικανοποίηση 
του νικητή. 
  Μέχρι  το  μεσημέρι  τού  τηλεφωνούσε  συνέχεια  στο  κινητό  του, 
μα  δεν το  σήκωνε.  Με την  αγωνία  στα  ύψη,  αποφάσισε  να  πάει 
να  συναντήσει  τον  Ζαχαρία  Μαρωνίτη,  μήπως  και  ήξερε  κάτι 
παραπάνω.  Ο  Χάρης  τον  είχε  σαν  πατέρα,  αφού  άλλον  πατέρα 
δεν γνώρισε ποτέ – σκοτώθηκε προτού ακόμη γεννηθεί. 
  Ο  δάσκαλος,  όπως  τον  αποκαλούσαν  και  οι  δύο  λόγω  της 
ιδιότητάς  του,  έμενε  στην  Άνω  Πόλη,  κοντά  στο  σπίτι  της. 
Εργαζόταν  στο  Παπάφειο Ί δρυμα  κοντά  τριάντα  χρόνια  και  τον 
Χάρη  τον  γνώριζε  αφότου  η  μητέρα  του  –τραγουδίστρια  στο 
επάγγελμα–  τον  εγκατέλειψε  όταν  ήταν  τεσσάρων  χρονών  και 
χάθηκε  στον  υπόκοσμο  της  νύχτας.  Το  αγόρι  όμως  εκείνο  –το 
αγρίμι,  όπως  το  αποκαλούσαν  στο  ίδρυμα–  είχε  ανεπτυγμένη 
ευφυΐα  και  άλλα  ακατέργαστα  εσωτερικά  χαρίσματα,  που  τον 
έκαναν  να  ξεχωρίζει.  Ο  δάσκαλος  από  νωρίς  είχε  στρέψει  το 
ενδιαφέρον του πάνω του και τον παρακινούσε να αξιοποιήσει τις 
έμφυτες  δυνατότητές  του,  αλλά  οι  συμβουλές  του  δεν  έπιαναν 
τόπο λόγω της ατίθασης φύσης του. 
  Λίγο  μετά  τις  τρεις  έφτασε  η  Φανή  στο  παλιό  διώροφο  σπίτι 
του. Ή ξερε  ότι  αυτή την  ώρα  συνήθως γύριζε  από το  ίδρυμα  και 
ετοίμαζε  το  μεσημεριανό  του.  Έ μενε  μόνος  μετά  τον  ξαφνικό 
θάνατο  της  γυναίκας  του  πριν  από  εφτά  χρόνια,  χωρίς  να  ’χει 
γευτεί τη χαρά των δικών του παιδιών. 
  «Τι σου συμβαίνει;» τη ρώτησε μόλις την είδε αναστατωμένη. 
  «Όλη  τη  μέρα  παίρνω  τηλέφωνο  τον  Χάρη  και  δεν  απαντά. 
Μήπως επικοινώνησε μαζί σου;» 
  «Τελευταία μ’ αποφεύγει – δεν ξέρω γιατί. Έ χει μέρες να φανεί 
απ’ το σπίτι». 
  «Ανησυχώ  μήπως  μπλέξει  πουθενά  μ’  αυτές  τις  παρέες  που 
έχει... Όταν τον δεις, πες του κι εσύ καμιά κουβέντα». 
  «Δεν  ακούει  κανέναν,  Φανή.  Αν  δεν  σβήσει  η  φωτιά  μέσα  του, 
δεν θα ησυχάσει». 
  «Έ χω  ένα  κακό προαίσθημα. Ί σως να φταίει  και το  όνειρο που 
είδα  σήμερα», του  είπε  μελαγχολικά  και το  περιέγραψε  με  κάθε 
λεπτομέρεια. 
  «Μην  κακομελετάς.  Εσύ τουλάχιστον  ξέρεις καλά ότι πάντα  θα 
υπάρχουν δυσάρεστα κι απρόβλεπτα γεγονότα στη ζωή μας». 
  «Μόνο  που  μαζεύτηκαν  πολλά»,  σχολίασε  απογοητευμένη  η 
Φανή,  αναλογιζόμενη  και  τον  δικό  της  βαρύ  σταυρό  που  σήκωνε 
απ’ την παιδική της ηλικία. «Λες να τιμωρούμαστε για  κάτι που 
δεν φταίξαμε, δάσκαλε; Πολλές φορές  με απασχολεί το ερώτημα, 
γιατί σε μένα». 
  «Εσύ  να  κάνεις  ό,τι  είναι  καλύτερο για  σένα, χωρίς να  σταθείς 
στο  γιατί.  Είναι  ψευδαίσθηση  να  νομίζουμε  πως  έχουμε  τον 
απόλυτο  έλεγχο  στη  ζωή  μας.  Γιατί  δεν  κινούμε  μόνοι  μας  τα 
νήματα,    υπάρχουν     και   χιλιάδες   άλλοι    παράγοντες     που 
αλληλεπιδρούν μεταξύ τους». 
  Πάντα  είχε  έναν  καλό  λόγο  για  τον  καθένα  κι  η  Φανή  συχνά 
αναζητούσε     καταφύγιο     κοντά   του.   Ή ταν    άνθρωπος     της 
προσφοράς,  σεβάσμιος  και  ταπεινός.  Ανησυχούσε  όμως  και  ο 
ίδιος για τον προστατευόμενό του, καθώς ήξερε ότι ήταν απ’ τους 
ανθρώπους που αν δεν βάλει το χέρι του στη φωτιά, δεν πιστεύει 
ότι  καίει.  Δεν  ανεχόταν  από  τους  άλλους  να  του  υποδεικνύουν 
ποιο  είναι  το  σωστό  και  ποιο  το  λάθος.  Η  απόρριψη  που 
εισέπραξε    στην    παιδική   του    ηλικία   τού   έδινε   αρκετές 
δικαιολογίες  για  να  αμφισβητεί  τον  δρόμο  που  του  πρότεινε  ο 
δάσκαλος. Ή θελε  να  αρπάξει τη  ζωή  απ’ τα  μαλλιά,  αψηφώντας 
τους κινδύνους, με απώτερο στόχο να πραγματοποιήσει τα όνειρά 
του.  Και  το  μέσον  για  κείνον  ήταν  τα  λεφτά,  θεωρούσε  ότι 
μπορούσαν  να  γίνουν  φτερά  για  να  τον  πάνε  στην  απόλυτη 
ευδαιμονία. 

                                    

Η  διαίσθηση  της  Φανής  Γαλάνη  δεν  βγήκε  λαθεμένη.  Εκείνες τις 
ώρες   ο   Χάρης   Καλοκαιρινός   όντως   έπαιζε   με   τη   φωτιά. 
Διαπραγματευόταν τηλεφωνικά για τα λύτρα μιας απαγωγής, που 
στο  μεταξύ  είχε  διαπράξει  με τον  συνεργό του, τον  Στράτο.  Στα 
τριάντα  εφτά του  έφτανε  στα  άκρα για  μια  καλύτερη  ζωή,  αλλά 
και γιατί ήθελε να εκδικηθεί έναν άσπλαχνο θύτη. Ή ταν σίγουρος 
πως  θα  τα  καταφέρει  και  πως  τα   ’χε  σχεδιάσει  όλα  στην 
εντέλεια. Έ τσι,  έπεισε  τον  εαυτό  του  μα  και  τον  Στράτο  να  τον 
ακολουθήσει: για την αδικία της ζωής. 
 Έ λεγε  ότι  η ζωή  είναι  ένας  Μαραθώνιος, που  δεν  ξεκινούν  όλοι 
από  την  ίδια  αφετηρία.  Άλλοι  ξεκινούν  από  πολύ  μπροστά  και 
άλλοι  χιλιόμετρα  πίσω  γιατί  τους  στερούν  τα  βασικά,  καθώς 
μεγαλώνουν  χωρίς  κανένα  στήριγμα,  όπως  εκείνος.  Γι’  αυτό  και 
πίστευε  ότι  η  ζωή τού χρωστούσε,  κι  αφού  δεν  επανόρθωνε  από 
μόνη της, πήρε ο ίδιος τη μοίρα στα χέρια του. 
  Η  επιλογή του  θύματος  δεν  ήταν τυχαία,  έκρυβε  συσσωρευμένο 
θυμό  και  εκδίκηση.  Επρόκειτο  για  έναν  πλούσιο  εργολάβο,  τον 
εξηνταδυάχρονο   Αντώνη        Γαλάνη,   γνωστό   στα   σαλόνια   της 
Θεσσαλονίκης  αλλά  και  θετό  πατέρα  της  Φανής.  Την  υιοθέτησαν 
με τη γυναίκα του Διονυσία όταν ήταν ενός χρόνου, αλλά ύστερα 
από δεκατέσσερα χρόνια την επέστρεψαν  ξανά στο  ίδρυμα, γιατί 
το ζευγάρι ευτύχησε εκείνη την περίοδο να κάνει δικά του παιδιά, 
οπότε  η  Φανή  περίσσευε.  Η  διπλή  απόρριψη  της  είχε  κοστίσει 
πολύ  ακριβά. Έ να χρόνο  έκανε τότε να  βγει  απ’ το  δωμάτιό της 
και  ποτέ  δεν  το  ξεπέρασε.  Τα  γνώριζε  όλα  αυτά  ο  Χάρης  και  η 
άσπλαχνη  συμπεριφορά  τους  απέναντι  στην  αγαπημένη  του  του 
προκαλούσε  απέχθεια. Ή ξερε τι  σημαίνει να  σε παρατούν  σ’  ένα 
ίδρυμα και κανείς να μη ρωτά ποτέ ξανά για σένα. Στον δικό του 
κώδικα   ηθικής   η   απαγωγή   ήταν   και   μια   πράξη   απονομής 
δικαιοσύνης. 
  Τον  είχαν  απαγάγει  πριν  από  δυο  μέρες,  με  κινηματογραφικό 
τρόπο.  Κοντά  ένα  μήνα παρακολουθούσαν τις κινήσεις του  και  η 
κατάλληλη  ευκαιρία  τούς  δόθηκε  το   βράδυ  της  περασμένης 
Κυριακής,  κατά  τις  έντεκα,  σ’  ένα  ερημικό  σταυροδρόμι  στο 
Πανόραμα      Θεσσαλονίκης,     όταν    επέστρεφε     μόνος    με   τη 
Μερτσέντες   του   στο   πολυτελές   σπίτι   του   έπειτα   από   μια 
επαγγελματική      συνάντηση.     Για    να    τον   ακινητοποιήσουν 
προκάλεσαν τροχαίο ατύχημα, χτυπώντας τον στο πίσω μέρος του 
αυτοκινήτου  του.  Οργισμένος  άνοιξε  την  πόρτα  ο  Γαλάνης  και 
άρχισε  να  διαμαρτύρεται  έντονα.  Μα  σιώπησε  αμέσως  μόλις 
αντίκρισε  έναν  άντρα  με  κουκούλα να τον  σημαδεύει  με πιστόλι. 
Κόλλησε  την  κάννη  στον  κρόταφό  του  και  διά  της  βίας  τον 
οδήγησε στο δικό τους αμάξι, που γρήγορα χάθηκε μες στη νύχτα. 
  Το   κρησφύγετό   τους   βρισκόταν   σ’   ένα   εγκαταλελειμμένο 
εργοστάσιο  της  βιομηχανικής  περιοχής,  δυτικά  της  πόλης.  Έ να 
από τα πολλά γκρίζα  κουφάρια που  έχασκαν χορταριασμένα  και 
λεηλατημένα   να   αναπολούν   τις   λαμπρές   εποχές.   Από   εκεί 
συντόνιζαν τις  ενέργειές τους οι  απαγωγείς δυο  μέρες τώρα.  Με 
απειλές    και   με  φοβέρες,    έχοντας   το   θύμα   τους   δεμένο, 
κλειδωμένο  σ’  ένα  μικρό  δωμάτιο, να τους εκλιπαρεί να  μην του 
κάνουν  κακό.  Τον  είχε  κυριεύσει  ο  φόβος  –  θα  ’κανε  ό,τι  του 
ζητούσαν. 
  Πεντακόσιες  χιλιάδες  ευρώ  ήταν  τα  λύτρα  για  να  τον  αφήσουν 
ελεύθερο, έπειτα  από σκληρό παζάρι  με τη σύζυγό του Διονυσία. 
Και την τρίτη  μέρα, λίγες  ώρες  πριν  από την  εκπνοή της  διορίας 
που  έθεσαν,  συγκεντρώθηκαν  τα  χρήματα.  Έ μενε  μόνο  να  τα 
παραλάβουν… 
  Είχε  αρχίσει  να  σουρουπώνει.  Ο  ήλιος  έγερνε  αργά  πίσω  από 
τον Όλυμπο,  πλημμυρίζοντας τον  ουρανό  και  τα  αραιά  σύννεφα 
με χρώματα της φωτιάς. Βγήκε κάποια στιγμή και ο αποσπερίτης 
και  μαζί  του  άρχισαν  ν’  ανάβουν  σιγά  σιγά  και  τα  φώτα  της 
πόλης. Νόμιζες ότι ήταν ένας απέραντος πίνακας ζωγραφικής από 
το ίδιο το χέρι της 
θείας   δύναμης.   Σ’   αυτό   το   καλλιτέχνημα   της   φύσης   είχε 
καρφωμένο το βλέμμα του ο Χάρης. Στεκόταν σκεφτικός έξω από 
την  αποθήκη  του  εργοστασίου,  με  την  πλάτη  στον  τοίχο.  Μέσα 
του  πάλευαν  η  λογική  με  το  συναίσθημα.  Είχε  φτάσει  πλέον  η 
ώρα για το τελικό στάδιο του σχεδίου τους. 
  Κάποια  στιγμή  εμφανίστηκε  ο  συνεργός  του,  ο  Στράτος,  ένας 
σαρανταπεντάρης  μελαχρινός  άντρας,  μετρίου  αναστήματος,  με 
σκληρά χαρακτηριστικά και βλέμμα αρπαχτικού. 
  «Να πηγαίνουμε σιγά σιγά», είπε με τη βαριά φωνή του. 
  «Ναι…»  απάντησε  ο  Χάρης,  αφού  συμβουλεύτηκε  για  μιαν 
ακόμη  φορά  το  ρολόι  του.  «Έ τοιμος;  Μήπως  να  επαναλάβουμε 
για τελευταία φορά τι πρέπει να κάνει ο καθένας μας;» 
  «Δείχνεις  σαν  να  μη  με  εμπιστεύεσαι»,  σχολίασε  ενοχλημένος 
εκείνος. 
  «Δεν σε ξέρω και τόσο καλά…» 
  «Καλύτερα να μην ξέρεις και πολλά για μένα». 
  «Παίρνω  τα  μέτρα  μου  γιατί  μπορεί  να  παρακολουθούν  οι 
μπάτσοι κι ένα λάθος μας θα ’ταν μοιραίο». 
  «Μην ανησυχείς, ξέρω τι πρέπει να κάνω». 
  «Και  κάτι  ακόμη. Σε περίπτωση που  κάτι πάει  στραβά, δεν  θα 
’θελα να πουλήσουμε ο ένας τον άλλον». 
  «Έ γινε, Χάρη». 
  «Αν  μου  συμβεί  οτιδήποτε,  θέλω  να  μου  υποσχεθείς  πως  τα 
λεφτά απ’ το μερίδιό μου θα τα δώσεις στη Φανή». 
  «Σύμφωνοι», αποκρίθηκε ο Στράτος κι έδωσαν τα χέρια. 
  Με μια μηχανή μεγάλου κυβισμού, στην οποία ανέβηκε ο Χάρης, 
και μ’ ένα αυτοκίνητο που οδηγούσε ο Στράτος –κλεμμένα και τα 
δυο–, κατευθύνθηκαν στην πόλη να πάρουν τα λύτρα. 
  Είχε  βραδιάσει  όταν  έφτασαν  στο  κέντρο  της  Θεσσαλονίκης. 
Στην  οδό  Εγνατίας  και  επί  της  Αριστοτέλους  βρισκόταν  σε 
εξέλιξη   μια   πολύβουη     πορεία   διαμαρτυρίας     από   χιλιάδες 
αγανακτισμένους.  Κατευθύνονταν  ανατολικά,  προς  την  Καμάρα, 
κραυγάζοντας   συνθήματα   κατά   του   ιμπεριαλισμού   και   της 
λαίλαπας της παγκοσμιοποίησης. 
  Στις   οχτώ   ακριβώς   και   μέσα   σ’   εκείνο   το   ανθρωπομάνι, 
ξεχώρισε από τα δεξιά της πορείας μια κομψή γυναίκα, γύρω στα 
πενήντα  πέντε,  με  ξανθά  μαλλιά.  Προχώρησε  λίγα  μέτρα  επί της 
Αριστοτέλους  και  στάθηκε  πλάι  σ’  έναν  κάδο  απορριμμάτων. 
Ή ταν   η   Διονυσία   Γαλάνη.   Κρατούσε      μια   μαύρη   σακούλα 
σκουπιδιών,  δεμένη  με  κόκκινη  κορδέλα.  Την  άφησε  μέσα  στον 
κάδο, όπως ήταν προσχεδιασμένο, κι απομακρύνθηκε αμέσως. 
  Σε  λίγο  μπροστά  στον  κάδο  εμφανίστηκε  ένας  ηλικιωμένος 
ρακοσυλλέκτης  με  καμπουριασμένες  πλάτες.  Πήρε  τη  σακούλα 
και με βιαστικά βήματα κατευθύνθηκε προς την Εγνατίας. Θα την 
παρέδιδε  σ’  έναν  μυστηριώδη  τύπο  με  σκούφο  στο  κεφάλι,  που 
 ’ρθε   στα   ξαφνικά   να  του   προσφέρει   εκατό   ευρώ  για   μια 
ασήμαντη εξυπηρέτηση. 
  Όπως είχαν συμφωνήσει, θα τον περίμενε στην απέναντι πλευρά 
του δρόμου, αλλά για να πάει εκεί έπρεπε να περάσει  μέσα από 
την   πορεία.   Μόλις   αναμίχτηκε   με   το   πλήθος   που   φώναζε 
συνθήματα  κατά  της  κυβέρνησης,  τον  πλεύρισε  ο  Στράτος.  Του 
 ’βαλε στη χούφτα του τα λεφτά και με αστραπιαίες κινήσεις πήρε 
το  πολύτιμο  φορτίο  και  το  ’χωσε  στο  σακίδιό  του.  Το  φόρεσε 
στην  πλάτη  του  και  άρχισε  να  τρέχει  προς  το  άγαλμα  του 
Ελευθέριου  Βενιζέλου,  όπου  τον  περίμενε  ο  Χάρης  με  αναμμένη 
τη μηχανή της μοτοσικλέτας. 
  Αστυνομικοί     με   πολιτικά   είχαν   ζώσει    την   περιοχή   και 
παρακολουθούσαν  από  απόσταση.  Είδαν  τον  ρακοσυλλέκτη  να 
παίρνει τη σακούλα και για μια στιγμή ξαφνιάστηκαν. Ή ταν κάτι 
απρόβλεπτο  και  στη  σύγχυση  χάθηκε  για  λίγο  ο  συντονισμός, 
ιδιαίτερα  όταν  εκείνος  λίγα  μέτρα  πιο  πάνω  αναμίχτηκε  με  τον 
κόσμο. Όταν τελικά κατάφεραν να τον πλησιάσουν, τους περίμενε 
και  δεύτερη  έκπληξη.  Τα  λύτρα  είχαν  κάνει  φτερά  απ’  τα  χέρια 
του.  Αμέσως  σήμανε  συναγερμός. Έ νας  αστυνομικός που  ήλεγχε 
από  ψηλά  όλη  την  πλατεία  πρόσεξε  κάποιον  να  τρέχει  μ’  ένα 
σακίδιο  στην  πλάτη,  να  ανεβαίνει  σε  μια  μηχανή  πίσω  από  τον 
οδηγό  της  και  να  φεύγουν  βιαστικά.  Αμέσως  ειδοποίησε  με  τον 
ασύρματο  το  κέντρο  ελέγχου,  από  όπου  άμεσα  δόθηκε  σήμα  να 
τους καταδιώξουν. 
  Στην Πλατεία Αριστοτέλους περιδιάβαινε αρκετός κόσμος και οι 
δυο  απαγωγείς  με  τη  μοτοσικλέτα  βιάζονταν  να  φύγουν.  Δεν 
πρόλαβαν   να   διανύσουν   ούτε   εκατό   μέτρα,   όταν   ξαφνικά 
μπροστά τους πετάχτηκε ένα κοριτσάκι με το ποδήλατό του. Είχε 
μακριά καστανόξανθα μαλλιά και μεγάλα μάτια γεμάτο τρόμο. Ο 
Χάρης  αιφνιδιάστηκε  –  δεν  είχε  πολλά  περιθώρια  επιλογής. 
Ενστικτωδώς, για να  μην το χτυπήσει, πάτησε φρένο και έστριψε 
το  τιμόνι  δεξιά,  με  αποτέλεσμα  η  μηχανή  να  γλιστρήσει  και  να 
σωριαστούν, ανατρέποντας και το ποδήλατο. 
  Η   μοτοσικλέτα     σύρθηκε     μαζί   με   τον   οδηγό    της   στο 
πλακόστρωτο,  ενώ  ο  Στράτος  εκτινάχτηκε  κι  έπεσε  δίπλα  στο 
γρασίδι,  χωρίς  να  πάθει  ούτε  γρατζουνιά.  Σηκώθηκε  όρθιος  και 
σαστισμένος  κοίταξε  γύρω  του.  Είδε  το  κοριτσάκι  που  έκλαιγε 
γοερά  κι  έτρεχε  στην  αγκαλιά της  μητέρας του,  μιας  ξανθιάς  με 
προκλητική  εμφάνιση.  Πιο  πέρα  αντίκρισε  τον  Χάρη  να  κείτεται 
ασάλευτος  δίπλα  στη  μοτοσικλέτα.  Πήγε  κοντά του,  έσκυψε  από 
πάνω του και βλέποντάς τον αναίσθητο κατάλαβε ότι δεν υπήρχε 
κανένας  λόγος  να  βρίσκεται  άλλο  εκεί.  Σηκώθηκε  όρθιος  και 
μπροστά  στα  περίεργα  μάτια  των  περαστικών  που  στο  μεταξύ 
είχαν  συγκεντρωθεί γύρω του, το  ’βαλε  στα πόδια πριν  αρχίσουν 
να καταφθάνουν οι μπάτσοι. 
  Ο  Χάρης  είχε  λάβει  υπόψη  του  όλες  τις  παραμέτρους  κι  είχε 
σχεδιάσει  ακόμη  και  εναλλακτικές  λύσεις  για  κάθε  ενδεχόμενο, 
εκτός από τον απρόβλεπτο παράγοντα: τη σύμπτωση να πεταχτεί 
μπροστά     του   το   κοριτσάκι    στο   συγκεκριμένο     μέρος,    τη 
συγκεκριμένη  στιγμή.  Και  ούτε  φυσικά  θα  μπορούσε  να  το 
προβλέψει,  γιατί  ένα  συμβάν  είναι  αποτέλεσμα  επίδρασης  και 
άλλων  παραγόντων  που  δεν  γίνονται  αντιληπτοί.  Θέλουμε  δεν 
θέλουμε, όλοι αλληλεπιδρούμε μέσα σ’ ένα σύστημα. 

                                   

Ο  Χάρης  μεταφέρθηκε  αιμόφυρτος  με  ασθενοφόρο,  συνοδεία  της 
Αστυνομίας,  στο  νοσοκομείο  ΑΧΕΠΑ,  με  σπασμένο  το  δεξί  του 
πόδι,  αλλά  και  με  διάφορες  κακώσεις στο  σώμα  και  στο  κεφάλι. 
Όλο  το  βράδυ  στο  κρεβάτι  παραμιλούσε  συνέχεια.  Ρωτούσε  και 
για την τύχη του  παιδιού.  Ηρέμησε  λίγο την  επόμενη  μέρα,  όταν 
εμφανίστηκαν η Φανή και ο Ζαχαρίας. 
  Ο  Χάρης  ντρεπόταν  να  τους  κοιτάξει  στα  μάτια·  μέσα  τους 
διέκρινε απογοήτευση και οίκτο. Ας άνοιγε καλύτερα η γη να τον 
καταπιεί  εκείνη την  ώρα,  και  περισσότερο  όταν  άκουσε τη  Φανή 
να τον ρωτάει: 
  «Γιατί, Χάρη; Γιατί;» 
  «Τι   να   κάνουμε;    Στη    ζωή   συμβαίνουν    και   δυσάρεστα 
γεγονότα…»  αποκρίθηκε  μελαγχολικά  ο  Χάρης,  και  ο  νους  του 
για   πολλοστή   φορά   ανέτρεξε   στη   μοιραία   στιγμή   και   στα 
τρομαγμένα μάτια του κοριτσιού. 
  «Δεν το χωράει το μυαλό μου». 
  «Φανή,  θα  σε  παρακαλούσα  να  μην  ανοίξουμε  τώρα  αυτή  τη 
συζήτηση. Δεν είμαι σε θέση να το κάνω». 
  Σκόπευε  να  κερδίσει  χρόνο  αλλά  και  να  τηρήσει  την  υπόσχεση 
που  έδωσαν  με  τον  Στράτο  να  μη  μαρτυρήσει  ο  ένας τον  άλλο, 
έτσι ώστε να λάβει η Φανή το μερίδιό του απ’ τα λύτρα. 
  «Εντάξει,  Χάρη.  Να  θυμάσαι  όμως  πως  υπάρχουν  πολλά  γιατί 
που  περιμένουν  μιαν  απάντηση»,  και  για  να  τον  καθησυχάσει 
πρόσθεσε: «Εγώ θα είμαι στο πλευρό σου ό,τι κι αν γίνει». 
  Το  επισκεπτήριο  στο  μοναχικό  δωμάτιό  του  ήταν  ελεγχόμενο 
και   περιορισμένο,    έξω   απ’   την   πόρτα   του   φύλαγε    ένας 
αστυνομικός   επί   εικοσιτετραώρου   βάσεως.   Τον   κανόνα   της 
σιωπής  κράτησε  και  στους  ανακριτές του,  ακόμη  κι  όταν  έφεραν 
μπροστά  του  τον  Γαλάνη,  το  θύμα  της  απαγωγής,  που  είχε 
ελευθερώσει     στο    μεταξύ    ο   Στράτος    εκείνο    το   βράδυ. 
Αμφιταλαντεύτηκε  να  τον  αναγνωρίσει,  αφού  πάντα  τον  έβλεπε 
με κουκούλα στο κεφάλι. Ή ταν γνώριμη όμως η φωνή του… 
  Ό ση  πίεση  κι  αν  του  άσκησαν  τις  επόμενες  μέρες,  δεν  έβγαλε 
μιλιά.  Αρνούνταν  τα  πάντα.  Μόνο  το  όπλο  που  βρέθηκε  στην 
κατοχή     του   δεν    μπορούσε     να    δικαιολογήσει.    Αν    και 
τραυματισμένος,   αποδεικνυόταν   σκληρό   καρύδι.   Μια   μονάχα 
σκέψη δεν έβγαινε απ’ τον νου του. Αν δεν βρισκόταν στον δρόμο 
του  εκείνο  το  κοριτσάκι,  όλα  θα  ήταν  διαφορετικά  τώρα.  Λίγα 
μόνο μέτρα τον χώριζαν απ’ το όνειρο. 
  Και  τα  χειρότερα  ακολούθησαν.  Κάποια  στιγμή  δέχτηκε  και 
πάλι  την  επίσκεψη  του  υπαστυνόμου  Σωτήρη  Κλάδη,  ο  οποίος 
είχε αναλάβει την υπόθεση της απαγωγής. 
  «Καλημέρα», του είπε μόλις μπήκε. 
  «Καλημέρα»,  ανταπέδωσε  ο  Χάρης  με  δυσφορία,  αφού  ήξερε 
πως θα περνούσε δύσκολες ώρες μαζί του. 
  «Καταλαβαίνω  ότι  δεν  σου  αρέσει  να  ανακατεύομαι  και  πολύ 
στα πόδια  σου,  αλλά  αυτή  είναι  η  δουλειά  μου»,  είπε  βλέποντας 
την  αντίδρασή  του.  «Ό σο  κι  αν  δεν  παραδέχεσαι  τίποτα,  σε 
ενοχοποιούν   πλέον   άλλα,   πιο   επίσημα   στοιχεία.   Βγήκαν  τα 
αποτελέσματα  της  βαλλιστικής  εξέτασης  απ’  το  όπλο  σου.  Και 
ξέρεις φυσικά τι έδειξαν…» σχολίασε αινιγματικά. 
  Ο   Χάρης   δεν   αποκρίθηκε,   μόνο   τον   κοίταζε   στα   μάτια 
περιμένοντας να συνεχίσει. 
  «Ότι  με  το  πιστόλι  αυτό  σκότωσαν  κάποιον  πριν  από  ενάμιση 
χρόνο    στο   Κερατσίνι.   Τον    Πέτρο    Αγαρηνό.    Οπότε,   όπως 
καταλαβαίνεις, κατηγορείσαι και για φόνο, Καλοκαιρινέ!» 
  Ο  Χάρης   σάστισε   μόλις  το   άκουσε,   σαν  να  τον  χτύπησε 
κεραυνός.  Ή ταν  αδύνατον  να  το  χωρέσει  ο  νους  του.  Δεν  είχε 
αναμιχθεί ποτέ σε φόνο, είτε εκούσια είτε ακούσια. 
  «Δεν  σκότωσα  ποτέ  κανέναν»,  αντέδρασε.  «Και  δεν  ξέρω  για 
ποιον μιλάς». 
  «Εσύ  μπορείς  να  λες  ό,τι  θες.  Σημασία  έχουν  τα  αποδεικτικά 
στοιχεία και στην περίπτωσή σου  μιλάνε  από  μόνα τους»,  είπε ο 
αστυνομικός  κοιτάζοντάς τον  με  αποστροφή,  ενώ  μέσα του  έλεγε 
πεισματωμένα: «Θα σε τσακίσω, μπάσταρδε». 
  «Πρώτη  φορά  έπιασα  πιστόλι  πριν  λίγες  μέρες.  Δεν  είναι  δικό 
μου.  Θέλω να  με πιστέψετε», είπε απολογητικά ο Χάρης και στη 
θύμησή του επανέφερε τη στιγμή που το  ’παιρνε απ’ τον Στράτο 
για την απαγωγή, την οποία αναγκάστηκε πλέον να ομολογήσει. 

                                   
Πέρασε  ένας  χρόνος  σχεδόν  από  τότε,  ώσπου  ήρθε  η  μέρα  της 
δίκης.  Με  την  κλούβα  οδηγήθηκε  ο  Χάρης  από  τις  φυλακές 
Διαβατών,  όπου  ήταν  προφυλακισμένος,  στο  Δικαστικό  Μέγαρο 
Θεσσαλονίκης. Ή ταν  ένα  κρύο  πρωινό  του  Νοέμβρη,  μουντό  και 
συννεφιασμένο,  σαν  τη  συνοφρυωμένη  όψη  του.  Σ’  αυτό  το 
διάστημα  εξαφανίστηκε  όλη  εκείνη  η  αύρα  που  εξέπεμπε  το 
πρόσωπό του, σαν να έχασε χρόνια απ’ τη ζωή του. Άλλαξε η όψη 
του,  αγρίεψε  και  με  τα  γένια  που  άφησε  στο  μεταξύ,  έμοιαζε 
ασκητική.  Από  τη  μέρα  της  σύλληψής  του  δεν  έβαλε  ξυράφι  στο 
πρόσωπό του, λες και πενθούσε για το κατάντημά του. Και  μόνο 
τώρα,  για  τις  ανάγκες  της  εμφάνισής  του  στο  δικαστήριο,  πήγε 
στον  κουρέα  να  του  περιποιηθεί  λίγο  τα  γένια  και  τα  μακριά 
μαλλιά του. 
  Η  θλίψη  ήταν  φανερή  στο  πρόσωπό  του  όταν  μπήκε  στην 
αίθουσα  του  Τριμελούς  Εφετείου  Κακουργημάτων,  συνοδεία  δύο 
αστυνομικών,  και  κάθισε  στο  εδώλιο. Έ νιωσε  ένοχα  σαν  έστρεψε 
το  κεφάλι  του  στο  πολυπληθές  ακροατήριο. Έ ψαξε  για  τη  Φανή 
και   δεν    άργησε    να   την    εντοπίσει.   Τα    βλέμματά     τους 
διασταυρώθηκαν.   Καθόταν   στη   δεύτερη   σειρά   δίπλα   στον 
δάσκαλο.   Την   κοίταξε     μ’   ένα   αποθαρρημένο      βλέμμα   όλο 
ανασφάλεια – το κοίταγμα από ένα πληγωμένο αγρίμι. 
  Στα  έδρανα  των  δικαστών,  κάτω  από  το  άγρυπνο  βλέμμα  του 
Παντοκράτορα, της εικόνας ψηλά στον τοίχο, καθόταν ο πρόεδρος 
του δικαστηρίου ανάμεσα σε δύο γυναίκες εφέτες, τον εισαγγελέα 
και τη γραμματέα που θα κρατούσε τα πρακτικά της δίκης. Ή ταν 
όλοι τους  βλοσυροί και η  ματιά τους παγερή, σαν να  μην  υπήρχε 
τίποτα    ανθρώπινο     μέσα   τους,   λες   κι  είχαν   πετρώσει   τα 
συναισθήματά  τους.  Σφίχτηκε  η  ψυχή  του  Χάρη  καθώς  εξέταζε 
τους  δικαστές  και  στο  τέλος  στύλωσε  το  βλέμμα  του  στον 
εισαγγελέα. Αυθόρμητα  αισθάνθηκε  μια  οικειότητα  μαζί του,  σαν 
να  υπήρχε  κάτι  γνώριμο  πάνω  του.  Κι  έμεινε  κατάπληκτος όταν 
εκείνος  στράφηκε  προς  το  μέρος  του  κι  είδε  τα  γκριζοπράσινα 
μάτια  του.  Για  μια  στιγμή  νόμισε  ότι  έβλεπε  τον  εαυτό  του  σε 
άλλη  διάσταση  και  όχι  με  την  εικόνα  που  παρουσίαζε  τώρα  το 
τσακισμένο πρόσωπό του. 
  Το   επίμονο   βλέμμα   του   Χάρη   τράβηξε   την   προσοχή   του 
τριανταεπτάχρονου  αντιεισαγγελέα  Ευγένιου  Παλαιολόγου.  Τον 
λοξοκοίταξε και σαν να διέκρινε κι εκείνος μια ομοιότητα μεταξύ 
τους… Ενοχλημένος από τη συγκυρία, γρήγορα έστρεψε τη  ματιά 
του  αλλού.  Πώς  είναι  δυνατόν  να  μοιάζει  μ’  έναν  εγκληματία, 
σκέφτηκε. Λόγω της υπεροψίας του ενοχλούνταν και  μόνο  με την 
ύπαρξη   αυτού  του   κακοποιού   στοιχείου,   όχι   και   να   έχουν 
ομοιότητα. 
  Σε λίγο ο πρόεδρος του δικαστηρίου, ένας ευτραφής  μεσήλικας, 
αφού  πείστηκε  για  την  παρουσία  όλων,  διέταξε  την  έναρξη  της 
συνεδρίασης.     Ακολούθησαν      τα    προκαταρκτικά       για   την 
ακροαματική   διαδικασία   κι   ύστερα   έδωσε   τον   λόγο   στον 
εισαγγελέα. 
  Με  βροντερή  φωνή  εκείνος  διάβασε  το  κατηγορητήριο  για  τη 
συμμετοχή     του   Χάρη     σε   αρπαγή     προσώπου      και   άλλα 
παραπτώματα,  καθώς  κι  ότι  εκκρεμεί  εις  βάρος  του  η  ανάμιξή 
του  σε  φόνο. Ύστερα  ο  πρόεδρος,  κι  αφού  συνεννοήθηκε  με τους 
συνηγόρους  της  πολιτικής  αγωγής  και  της  υπεράσπισης,  κάλεσε 
τον   πρώτο   μάρτυρα   κατηγορίας,   τον   επιχειρηματία   Αντώνη 
Γαλάνη.  Ορκίστηκε  στο  ευαγγέλιο  και  λεπτομερώς  περιέγραψε 
όσα  διαδραματίστηκαν  κατά  τη  διάρκεια  της  ομηρίας του  μέχρι 
που  τον  ελευθέρωσε  ο  συνεργός  του.  Θυμωμένα  ήταν  τα  λόγια 
του όταν αναφερόταν στον κατηγορούμενο. 
  Τον  λόγο  ύστερα  πήρε  η  συνήγορος  υπεράσπισης,  η  Αλκμήνη 
Λυμπέρη.  Φημιζόταν  για  τον  δυναμισμό  της  και  για  το  ότι 
αναλάμβανε  δύσκολες  περιπτώσεις,  όπως  του  Χάρη.  Ή ταν  μια 
φινετσάτη γυναίκα, με γλυκό πρόσωπο και καστανόξανθα μαλλιά 
που γλιστρούσαν στους λεπτούς της ώμους. 
  «Πείτε μας, κύριε μάρτυς, ο κατηγορούμενος χρησιμοποίησε βία 
εναντίον σας τις μέρες που ήσασταν υπό την κράτησή του;» 
  «Όχι…» παραδέχτηκε εκείνος διστακτικά. 
  «Τι  άλλη  μεγαλύτερη  βία να  δεχτεί  κανείς,  κύριε  πρόεδρε,  από 
το  να  απειλήσουν  τη  ζωή  του;»  παρενέβη  ο  συνήγορος  της 
πολιτικής  αγωγής.  «Ή δη  εμπλέκεται  σ’  έναν  φόνο  με  όπλο  που 
βρέθηκε στην κατοχή του». 
  «Κύριε πρόεδρε, ενίσταμαι», είπε η Λυμπέρη. «Ο συνήγορος της 
πολιτικής αγωγής επεμβαίνει στην κρίση του δικαστηρίου για μια 
πράξη  την  οποία  ο  κατηγορούμενος  αρνείται  ότι  έκανε.  Γιατί, 
όπως ομολόγησε, το όπλο βρέθηκε στην κατοχή του λίγο πριν από 
την  αρπαγή του  μάρτυρα  και το  προμηθεύτηκε  από τον  συνεργό 
του». 
  Γνώριζε πολύ καλά τι μετρά σε μια δίκη και δεν είχε τρανταχτά 
στοιχεία  για  να  τεκμηριώσει  τους  ισχυρισμούς  της.  Μόνο  η 
παρουσία του  Στράτου  θα  φώτιζε την  υπόθεση,  αλλά  από  εκείνη 
τη  νύχτα  τα  ίχνη  του  χάθηκαν  –  ούτε  καν  εμφανίστηκε  για  να 
δώσει  το  μερίδιο  του  Χάρη  στη  Φανή.  Κάτω  απ’  αυτές  τις 
συνθήκες είχε αποφασίσει να εξαντλήσει όλα τα μέσα που διέθετε 
ώστε  να  ενεργοποιήσει  το  συναίσθημα  των  δικαστών,  ότι  παρ’ 
όλα  αυτά  ο  κατηγορούμενος  δεν  σκόπευε  να  κάνει  κακό  στον 
Γαλάνη  και  ούτε,  φυσικά,  θα  έφτανε  ποτέ  στο  σημείο  να  τον 
σκοτώσει. 
  Στο   βήμα  του   δικαστηρίου   ανέβηκαν   αργότερα   και   άλλοι 
μάρτυρες  κατηγορίας.  Ανάμεσά  τους  η  σύζυγος  του  θύματος,  η 
Διονυσία     Γαλάνη,     με    την    οποία    γίνονταν     όλες    οι 
διαπραγματεύσεις,  καθώς  και  άνθρωποι  της  Ασφάλειας. Όλες  οι 
καταθέσεις  ήταν  καταπέλτης  για  τον  πελάτη  της  και  μόνο  στη 
μητέρα  του  εξάχρονου  κοριτσιού  βρήκε  έδαφος  να  στηρίξει 
κάπως τη στρατηγική της. 
  «Θα ήθελα,  κυρία  μάρτυς, να πείτε  ενώπιον του δικαστηρίου τι 
θα  γινόταν  αν  ο  κατηγορούμενος,  τη  στιγμή  που  το  παιδί  σας 
πετάχτηκε  μπροστά  στις  ρόδες  της  μηχανής  του,  δεν  επέλεγε  να 
αποφύγει τη σύγκρουση με κίνδυνο της ζωής του;» τη ρώτησε. 
  Προτού    απαντήσει     εκείνη,   στράφηκε     προς    το    εδώλιο 
κοιτάζοντας  τον  Χάρη  με  συμπάθεια.  Αυτόματα  στη  μνήμη  της 
επανέφερε  τη  σκηνή  του  συμβάντος·  όταν  είδε  τη  μικρή  Δανάη 
μπροστά  στου  Χάρου  τα  δόντια  και  την  τελευταία  στιγμή  να 
σώζεται σαν από θαύμα. 
  «Δεν  θέλω  ούτε  να  το  σκέφτομαι»,  έκανε  πανικόβλητη.  «Θα 
έπεφτε πάνω στο παιδί μου…» 
  «Όπως καταλαβαίνετε, κύριοι δικαστές, ένας άνθρωπος ο οποίος 
θυσιάζεται για να μη χτυπήσει ένα παιδί, δεν θα ήταν δυνατόν να 
φτάσει στο σημείο να αφαιρέσει  μια ζωή», είπε συμπερασματικά 
η  δικηγόρος,  και  απευθυνόμενη  ξανά  προς  τη  μητέρα  συνέχισε: 
«Εσείς, κυρία μάρτυς, πού ήσασταν εκείνη τη στιγμή;» 
  Την  αιφνιδίασε  η  ερώτησή  της.  Τι  να  πει; Ότι  ερωτοτροπούσε 
στο τηλέφωνο με κάποιον θαυμαστή της; 
  «Βρισκόμουν      λίγα   μέτρα     πιο   πέρα    και    μιλούσα    στο 
τηλέφωνο…»      απάντησε   ταραγμένη       χαμηλώνοντας   ένοχα   το 
βλέμμα. 
 Ή ταν  από  τις  στιγμές  που  μέτρησαν  κάπως  θετικά  για  την 
εικόνα του Χάρη, αλλά δεν έφτανε. Δέκα η ώρα περίπου ξεκίνησε 
η  δίκη,  πήγε  μιάμιση  και  τίποτα  δεν  φαινόταν  να  διαφοροποιεί 
την  αρχική  ετυμηγορία  της  υπόθεσης. Ώ σπου  ήρθε  η  σειρά  του 
Ζαχαρία     Μαρωνίτη      ν’   ανέβει    στο   βήμα     ως    μάρτυρας 
υπεράσπισης. 
  «Είχα  αναλάβει  την  κηδεμονία  του  από  μικρό  παιδί  μέχρι  που 
μεγάλωσε»,  είπε  ο  δάσκαλος.  «Είναι  σαν  γιος  μου…  Τον  ξέρω 
όσο  κανένας  άλλος.  Κι  όπως  ορκίστηκα  στο  ευαγγέλιο,  βάζω  το 
χέρι  μου  στη  φωτιά  ότι  ο Χάρης  δεν  θα  ’φτανε  ποτέ  στο  σημείο 
να κάνει κακό σε κάποιον. Έ χει μέσα του πολλές ευαισθησίες και 
χαρίσματα…»  κι  άρχισε  να  εξαίρει  τις  αρετές  του  Χάρη  και  την 
καλλιτεχνική φύση του. 
 Ό ση ώρα μιλούσε, ο Χάρης τον άκουγε συντετριμμένος. Για μιαν 
ακόμη  φορά  τον  έφερνε  σε  δύσκολη  θέση.  Μόνο  ο  άμεμπτος 
εισαγγελέας  δεν  έδειχνε  να  συγκινείται   από  τέτοιου   είδους 
ευαισθησίες. 
  «Και   το   πέρασμά   του   από   το   αναμορφωτήριο   πώς   το 
δικαιολογείτε;»  παρενέβη  αποκαλύπτοντας  ένα  κρυφό  στοιχείο 
απ’ τον φάκελο του κατηγορουμένου. 
  «Δεν  ξέρετε  πώς  είναι  να  μεγαλώνει  κάποιος  χωρίς  να  ’χει 
κανέναν στον κόσμο… Υπήρξαν και στιγμές αδυναμίας. Ή ταν λίγο 
ατίθασος τότε, δεν λέω». 
  «Οι  πράξεις  του  όμως  άλλα  λένε.  Απήγαγε  έναν  άνθρωπο  με 
χρήση  όπλου  και  απείλησε  ότι  θα τον  σκοτώσει  αν  δεν  έπαιρναν 
τα λύτρα. Τι άλλο να κάνει;» κάγχασε. 
  Την  ίδια  αντιμετώπιση  δέχτηκε  και  η  Φανή,  όταν  κατέθεσε  ως 
δεύτερη  μάρτυρας  υπεράσπισης.  Η  θέση  της  στην  υπόθεση  ήταν 
λεπτή και η δικηγόρος την είχε προετοιμάσει για τη στάση που θα 
κρατούσε     ενώπιον     του   δικαστηρίου.     Επαληθεύτηκε      λίγο 
αργότερα, μόλις πήρε τον λόγο ο συνήγορος της πολιτικής αγωγής 
Ανδρέας Μάμαλης. Δαιμόνιος και με οξυδέρκεια, συγκαταλεγόταν 
στους  πιο  ακριβοπληρωμένους  δικηγόρους,  γιατί  δύσκολα  έχανε 
δίκη. 
  «Μάρτυς»,  είπε  υψώνοντας τον τόνο της  φωνής του για λόγους 
εντυπωσιασμού, «μπορείτε να  μας εξηγήσετε τη σχέση που έχετε 
εσείς με το ζεύγος Γαλάνη;» 
  «Είναι  οι  θετοί  γονείς  μου»,  είπε  η  Φανή  χωρίς  να  κομπιάσει. 
«Με είχαν υιοθετήσει όταν ήμουν ενός χρόνου…» 
  «Και    στα     δεκαπέντε     σάς    γύρισαν    ξανά     πίσω    στο 
ορφανοτροφείο. Έ τσι δεν είναι;… Απαντήστε. Ναι ή όχι;» 
  «Ναι…» 
  «Μήπως μπορείτε να μας πείτε και τον λόγο;» 
  Το  ερώτημά  του  της  έφερε  ταραχή.  Στον  νου  της  επανήλθαν 
σκηνές  από  το  παρελθόν,  οι  ερωτικές  παρενοχλήσεις  του  θετού 
της πατέρα, που  ήταν  και  η  αιτία να το  σκάσει  μια  μέρα  απ’ το 
σπίτι.  Αλλά  δεν  το  αποκάλυψε  ποτέ.  Στην  αρχή  φοβόταν,  αφού 
την  είχε  απειλήσει  ότι  θα  τη  σκοτώσει.  Αργότερα  παρέμεινε  για 
πάντα θαμμένο μέσα της. Και ούτε σκόπευε, ακόμη και τώρα, να 
το  φανερώσει.  Ή ταν  ένα  βαρύ  τραύμα  του  παρελθόντος  που 
αποζητούσε να το απωθήσει. 
  «Εδώ,  κύριε  πρόεδρε»,  συνέχισε  ο  συνήγορος  επιδεικνύοντας 
ένα  χαρτί  που  κρατούσε  στο  χέρι,  «έχω  αντίγραφο  σχετικού 
εγγράφου  του  ορφανοτροφείου  που  αναφέρει  τους  λόγους.  Από 
τους  γονείς  της  θεωρήθηκε  ως  μη  προσαρμοστική  στα  δεδομένα 
της οικογένειάς τους». 
  «Ο  κυριότερος  λόγος  ήταν  ότι  δεν  μ’  αγάπησαν  πραγματικά», 
διαμαρτυρήθηκε  η  Φανή.  «Με  θεωρούσαν  ξένο  κομμάτι  στην 
οικογένειά τους. Αλλά είναι και γεγονός ότι ο εκκεντρικός τρόπος 
ζωής τους μου προκαλούσε αποστροφή». 
  «Βλέπετε, λοιπόν!...» 
  «Κύριε  πρόεδρε»,  παρενέβη  η  Αλκμήνη  Λυμπέρη,  «ο  κύριος 
συνήγορος αναφέρεται σε προσωπικά ζητήματα της μάρτυρος που 
δεν έχουν σχέση με την υπόθεση». 
  «Φυσικά  και  έχουν  σχέση  με  την  υπόθεση,  κυρία  συνάδελφε. 
Γιατί μπορεί η μάρτυς να ήθελε να τους εκδικηθεί για το τραύμα 
που  υπέστη  και  να  έστρεψε  τον  φίλο  της  να  διαπράξει  την  εν 
λόγω   αρπαγή.   Και   θα  το   καταδείξω   αμέσως»,   δήλωσε   με 
υπεροπτικό  ύφος  και  απευθυνόμενος  προς  τη  Φανή  συνέχισε: 
«Πείτε    μας,   μάρτυς,   αληθεύει    ότι  πριν    από   λίγο   καιρό 
επιχειρήσατε  να  συναντήσετε  το  ζεύγος  Γαλάνη  για  να  τους 
ζητήσετε χρήματα;» 
  «Ναι, ήθελα να με βοηθήσουν, όχι να ζητιανέψω. Γιατί ό,τι κι αν 
είναι, δεν παύουν να είναι οι μόνοι γονείς που γνώρισα. Ό μως δεν 
με δέχτηκαν ποτέ». 
  «Τότε   πώς   δικαιολογείται   ο   φίλος  σας  να   απαγάγει  τον 
συγκεκριμένο άνθρωπο;» 
  Εκείνη τη στιγμή ο Χάρης πετάχτηκε όρθιος: 
  «Για   το   Θεό!   Μην   την   εμπλέκετε   άλλο.   Δεν   είχε   καμιά 
ανάμιξη». 
  «Κάθισε   κάτω,   κατηγορούμενε»,       είπε   με   αυστηρότητα   ο 
πρόεδρος και στράφηκε προς τη Φανή: «Απαντήστε, μάρτυς». 
  «Δεν  ήξερα  τίποτα.  Γιατί  αν  ήξερα,  δεν  θα  τον  άφηνα  να  το 
κάνει». 
  Όταν  τέλειωσε  την  κατάθεσή  της,  ένιωσε  σαν  να  της  είχαν 
απομυζήσει  όλη  την  ενέργεια  με  τις  αιχμηρές  ερωτήσεις  τους. 
Λίγο έλειψε να την ενοχοποιήσουν κιόλας. Γύρισε να φύγει και το 
βλέμμα   της   διασταυρώθηκε   με   του   Χάρη.   Τον   κοίταξε   με 
παράπονο κι ένα δάκρυ κύλησε στα μάτια της. 
  Η Φανή ήταν η τελευταία  μάρτυρας που κατέθεσε. Ώ σπου ήρθε 
η ώρα να απολογηθεί ο Χάρης και ο πρόεδρος του απηύθυνε τον 
λόγο.  Σηκώθηκε  όρθιος  και  η  καρδιά  του  χτυπούσε  σαν  τρελή. 
Έ νιωθε δέος μπροστά στους δικαστές και στο διαπεραστικό τους 
βλέμμα. Από πού ν’ αρχίσει; Από πού να αντλήσει τα κατάλληλα 
λόγια για να ζητήσει την επιείκειά τους; 
  «Σε ακούμε, κατηγορούμενε…» 
  «Κύριε  πρόεδρε,  αναγνωρίζω  ότι  η  πρόθεσή  σας  είναι  να 
απονέμετε  δικαιοσύνη  και  είμαι  έτοιμος να  τη  δεχτώ…»  είπε  με 
τρεμάμενη  φωνή.  «Θα  σας  μιλήσω  με  τη  γλώσσα  της  αλήθειας. 
Ναι,  δέχομαι  ότι  απήγαγα  τον  Γαλάνη  και  τον  απείλησα,  όπως 
είπε  και  ο  ίδιος. Αλλά  δεν  είχα  καμιά  απολύτως πρόθεση να τον 
σκοτώσω και ούτε έβαψα ποτέ τα χέρια μου με αίμα. Θέλω να με 
πιστέψετε!…» 
 Ό ,τι  κι  αν  είπε  ο  Χάρης,  δεν  πρέπει  να  άγγιξε  τους  δικαστές. 
Φαινόταν  στα παγερά πρόσωπά τους.  Εκτός από  μία  εφέτη, που 
κάτι  μέσα της  σκίρτησε για τον  κατηγορούμενο  και τον  κοιτούσε 
με συγκατάβαση. 
  Σύμφωνα      με   το   πρωτόκολλο,      μετά    την   απολογία     του 
κατηγορούμενου  τον   λόγο   πήρε   ο   εισαγγελέας,   που   άρχισε 
ρητορικά να αναπτύσσει τις κατηγορίες: 
  «Από  τις  καταθέσεις  των  μαρτύρων  και  όλα  τα  έγγραφα  που 
αναγνώσθηκαν,   καθώς   επίσης  και  των   λοιπών   αποδεικτικών 
μέσων  που  αναφέρθηκαν,  στοιχειοθετείται  πλήρως  η  τέλεση  από 
τον  κατηγορούμενο  των  πράξεων  της  αρπαγής  προσώπου,  της 
σύστασης συμμορίας και της παράνομης οπλοφορίας. Διότι έφερε 
όπλο  χωρίς  άδεια  της  αρμόδιας  Αρχής,  του  οποίου  και  πιθανώς 
στο παρελθόν να έκανε χρήση προς διάπραξη ανθρωποκτονίας σε 
μία   τουλάχιστον   περίπτωση,   όπως   αυτό   συνάγεται   από   το 
πόρισμα  της  βαλλιστικής  εξέτασης.  Προτείνω,  λοιπόν,  την  ενοχή 
του για  όλες τις περιπτώσεις και να ληφθεί  υπ’  όψιν το  στοιχείο 
περί της  όποιας  εμπλοκής του  σε  ανθρωποκτονία.  Ως  εκ τούτου, 
να του καταλογιστούν οι βαρύτερες ποινές και να απορριφθούν οι 
σχετικοί ισχυρισμοί του ως αβάσιμοι». 
  Ο Χάρης ένιωσε να χάνει τη γη κάτω απ’ τα πόδια του – σαν τα 
λόγια  του  εισαγγελέα  να  ήταν  μαχαιριές.  Σφάλισε  τα  μάτια  και 
βυθίστηκε σ’ ένα απέραντο γιατί. Και ενός κακού μύρια έπονται. 
Τη  σκυτάλη  ανέλαβε  ο  συνήγορος της πολιτικής αγωγής, που τον 
έστελνε  κατευθείαν  στον  Καιάδα.  Μόνο  η  δικηγόρος  του,  που 
στην αγόρευσή της εξομάλυνε λίγο το βαρύ κλίμα και επιδίωξε να 
δώσει  ελαφρυντικά  στις  ενέργειες  του  πελάτη  της,  παρουσίασε 
μιαν άλλη εκδοχή, πιο ανθρώπινη. 
  Τελειώνοντας  οι  αγορεύσεις  και  εφόσον  ο  κατηγορούμενος  δεν 
είχε  τίποτε  άλλο  να  προσθέσει,  ο  πρόεδρος  κήρυξε  τη  λήξη  της 
συνεδρίασης.  Και  οι  μεν  δικαστές  αποσύρθηκαν  στην  αίθουσα 
συσκέψεων       για   να    βγάλουν     την    απόφασή      τους,   ο   δε 
κατηγορούμενος,  συνοδεία  δύο  αστυνομικών,  μεταφέρθηκε  με 
χειροπέδες στα κρατητήρια των δικαστηρίων. 
  Σε ένα μοναχικό κελί, αδημονούσε για την ετυμηγορία τους. Και 
μέσα στον θυμό και στην οδύνη του αναρωτιόταν, ξανά και ξανά, 
τι είναι δίκαιο τελικά; 
  Πέρασε  περισσότερο  από  μία  ώρα  για  να  τον  ανεβάσουν  και 
πάλι  στη  θλιβερή  αίθουσα  του  δικαστηρίου.  Του  έβγαλαν  τις 
χειροπέδες και κάθισε ξανά στο εδώλιο. Όλα έμοιαζαν όπως πριν. 
Το   ίδιο   ακροατήριο,   οι   ίδιοι   συνήγοροι,   οι   ίδιοι   δικαστές. 
Παρατηρώντας  τους,  το  βλέμμα  του  στάθηκε  στον  άμεμπτο 
εισαγγελέα. Λόγω της ομοιότητάς τους, περίμενε ότι  θα ήταν πιο 
επιεικής  απέναντί  του.  Δεν  μπορούσε  όμως  να  διανοηθεί  πως 
αυτή η  συγκυρία τον  ώθησε να  εξαντλήσει όλα τα περιθώρια της 
αυστηρότητάς του. 
  Ύστερα   στράφηκε   προς   την   εικόνα   του   Παντοκράτορα   κι 
αναρωτήθηκε αν όλα γίνονταν κάτω απ’ το άγρυπνο βλέμμα Του. 
Ώ σπου  ακούστηκε  η  φωνή  του  προέδρου,  που  επικαλέστηκε  την 
προσοχή του ακροατηρίου για να ανακοινώσει την απόφαση. 
  «Ομόφωνα  το  δικαστήριο  κηρύσσει  τον  κατηγορούμενο  ένοχο, 
κρίνοντας ότι από πρόθεση σχεδίασε και συμμετείχε στην αρπαγή 
ατόμου. Ομόφωνα, ότι έφερε μαζί του παράνομα όπλο. Ομόφωνα, 
ότι έκανε παρανόμως χρήση όπλου. Απορρίπτει κατά πλειοψηφία 
δύο    έναντι    ενός   τα   αιτήματα     του    κατηγορουμένου       περί 
αναγνώρισης  ελαφρυντικών.  Ως  εκ  τούτου,  το  δικαστήριο  κρίνει 
ότι  πρέπει  να  του  επιβληθούν  οι  ποινές  που  αναφέρονται  στο 
διατακτικό  της  παρούσας  και  συγκεκριμένα:  Ποινή  φυλάκισης 
δεκαέξι  ετών για την  πρώτη  πράξη, της  αρπαγής  προσώπου  από 
πρόθεση…» 
  Εκείνη  τη  στιγμή  ο  Χάρης  ένιωσε  σαν  όλος  ο  κόσμος  να 
στροβιλίζεται   γύρω   του.   Κι   όταν   ο   πρόεδρος   συνέχισε   να 
απαγγέλλει  την  απόφαση,  ήθελε  να  κλείσει  τ’  αυτιά  του,  να  μην 
ακούει και τις υπόλοιπες καταιγιστικές ποινές. 
  «…Ποινή   φυλάκισης   δεκαπέντε   μηνών   για   την   πράξη   της 
παράνομης  οπλοφορίας.  Και  ποινή  φυλάκισης  δεκαπέντε  μηνών 
για την πράξη της οπλοχρησίας». 
  Με τη λήξη της δίκης, δυο αστυνομικοί πήγαν κοντά του και τη 
στιγμή που του φορούσαν τις χειροπέδες,  ο Χάρης  στράφηκε για 
τελευταία  φορά  προς  τη  Φανή,  που  τον  κοιτούσε  μελαγχολικά, 
γεμάτη απόγνωση. Τον έχανε κι αυτό για κείνη σήμαινε ό,τι και ο 
θάνατος.  Μεμιάς γκρεμίστηκαν όλα, σαν τον τοίχο στ’ όνειρό της 
που έπεσε πάνω στον αγαπημένο της. 

                                    

Όταν η Φανή βγήκε από το Δικαστικό Μέγαρο, αισθάνθηκε να την 
τυλίγει  ένα  απέραντο  κενό. Έ δυε  ο  ήλιος  εκείνη  την  ώρα  πίσω 
απ’  τα  Πιέρια  όρη,  βάφοντας  όλο  τον  ουρανό  στο  χρώμα  του 
αίματος.  Τίποτα  πια  δεν  είχε  νόημα  χωρίς  εκείνον,  σαν  να 
άδειασε  απότομα  όλος  ο  κόσμος.  Κατέβηκε  αργά  τα  μαρμάρινα 
σκαλοπάτια   και   με   μηχανικά   βήματα   προχώρησε   προς   το 
πάρκινγκ του δικαστηρίου. 
  Είχε  αφήσει  το  αυτοκίνητό  της  από  το  πρωί  μπροστά  στα 
εναπομείναντα  βυζαντινά  τείχη  της  πόλης.  Έ φτασε  πλάι  στην 
πόρτα  κι  εκεί  διαπίστωσε  πως  δεν  ήταν  σε  θέση  να  οδηγήσει. 
Ξαφνικά  άρχισε  ο  κόσμος να  σκοτεινιάζει.  Συντετριμμένη  κάθισε 
σ’ ένα πεζούλι και ξέσπασε σε αναφιλητά. 
  Μόλις  συνήλθε  κάπως,  άναψε  τσιγάρο.  Το  κάπνισε  με  βαθιές 
ρουφηξιές,  κοιτάζοντας  αόριστα  προς  το  δείλι  απέναντί  της. 
Είχαν  ίδια  πορεία  –  και  οι  δυο  βυθίζονταν  στο  σκοτάδι.  Εκείνη 
την  ώρα  άκουσε  βήματα  κοντά  της,  γύρισε  κι  είδε  μια  γνώριμη 
ανδρική  φιγούρα  να  σιμώνει.  Για  μια  στιγμή  μονάχα,  νόμισε  ότι 
ήταν  ο  Χάρης  και  λαχτάρησε,  μα  γρήγορα  αναγνώρισε  τον 
εισαγγελέα, που μόλις την αντίκρισε επιβράδυνε το βήμα του από 
αμηχανία,  αλλά  κι  απ’  το  επίμονο  βλέμμα  της.  Μέσα  στην 
απόγνωσή της πήρε το θάρρος να του μιλήσει. 
  «Θα  μπορούσα  να  σας  απασχολήσω  δυο  λεπτά;»  του  είπε  με 
απαιτητικό τόνο. 
  «Παρακαλώ,   τι   θέλετε;»   αποκρίθηκε   εκείνος   ευγενικά   και 
κοντοστάθηκε. 
  «Με θυμάστε, έτσι δεν είναι;» 
  «Η φίλη του κατηγορούμενου δεν είστε;» 
  «Ναι, εκείνου του κακούργου, του εγκληματία, όπως τον κρίνατε 
εσείς.  Πώς  είναι,  αλήθεια,  να  καταδικάζεις  άδικα  κάποιον  τόσο 
αυστηρά  και  μετά  να  τα  ’χεις  καλά  με  τη  συνείδησή  σου;  Εσείς 
σε λίγο θα το προσπεράσετε και κείνος θα σαπίζει στη φυλακή». 
  «Είναι  σύνηθες  να  υποστηρίζουν  όλοι  ότι  είναι  αδικημένοι  ή 
αθώοι». 
  «Ο  Χάρης  δεν  είναι  όπως  τον  παρουσιάσατε… Ή σασταν  πολύ 
σκληρός  μαζί  του.  Δεν  θέλατε  να  τον  βλέπετε  μπροστά  σας,  τον 
αποφεύγατε.  Γιατί;  Μήπως  σας  τρόμαξε  η  ομοιότητά  σας;  Ή 
μήπως δεν ανέχεστε να σας μοιάζει ένας κοινός κακοποιός;» 
  «Με  συγχωρείτε,  κυρία  μου,  δεν  νομίζω  πως  μπορούμε  να 
συνεχίσουμε άλλο», της είπε αρνούμενος να απολογηθεί και πήγε 
να φύγει. 
  «Γιατί  ταράζεστε;  Μια  διαπίστωση  έκανα.  Και  τώρα  που  σας 
παρατηρώ από κοντά, είστε σχεδόν ίδιοι». 
  «Σύμπτωση!» το αιτιολόγησε λακωνικά. 
  «Οι συμπτώσεις συμβαίνουν στη ζωή μας γιατί ίσως κάτι θέλουν 
να μας πουν». 
  «Αρκετά  συναντώ  καθημερινά  στο  δικαστήριο.  Δεν  χρειάζομαι 
άλλα». 
  «Σαν δικαστής μάθατε να βλέπετε τους άλλους αφ’ υψηλού. Αν 
λίγο  κατέβετε  από  κει,  τότε  θα  δείτε  ότι  το  φταίξιμο  δεν  είναι 
ποτέ μόνο ατομική υπόθεση αλλά και συστημικό». 
  Ο  Ευγένιος  Παλαιολόγος  έφυγε  προβληματισμένος,  καθώς  τα 
λόγια της  Φανής τον  έβαλαν  σε  σκέψεις. Ό ,τι  ήταν το  όφειλε  στο 
αξίωμά     του,   το   οποίο    του    προσέδιδε     κύρος.    Θεωρούσε 
λειτούργημα την άσκηση των καθηκόντων του, όμως η υπερβολική 
αφοσίωσή  του  στην  άσκηση  της  δικαιοσύνης  τού  στερούσε  την 
προσωπική ευτυχία. Την ελευθερία ν’ αγαπάς, με αποτέλεσμα να 
μην μπορεί να κάνει ισορροπημένες σχέσεις. 
  Απ’  όσο  θυμόταν  τον  εαυτό  του,  ένιωθε  μέσα  του  να  υπάρχει 
ένα ψυχικό κενό, που δεν μπόρεσε ποτέ να εξηγήσει, σαν κάτι να 
του  ’λειπε. Ή ταν  μια  από τις αιτίες  να  μην  μπορεί  να  αισθανθεί 
ποτέ πληρότητα και να  βρίσκει προφάσεις ώστε να  μη συνδέεται 
συναισθηματικά με τους ανθρώπους. Τώρα όμως η παρουσία ενός 
κατηγορουμένου ήρθε να του  αναστατώσει τη ζωή – το πρόσωπό 
του  δεν  έβγαινε  απ’  το  μυαλό  του.  Κι  όσο  για  τα  λόγια  της 
Φανής, κάτι μέσα του του ’λεγε να μην τα προσπεράσει… 
                          KEΦAΛAIO ΔΕΥΤΕΡΟ 

                               Η επιείκεια είναι η κατανόηση των αιτίων του κακού. 

                                                                  ΜΑΞ ΓΙΑΚΟΜΠ 

        ΚΕΙΝΟ  ΤΟ  ΔΙΑΣΤΗΜΑ  ο  εισαγγελέας  Ευγένιος  Παλαιολόγος 
        είχε   στραμμένη   την   προσοχή   του   σε   άλλης   φύσεως 
Εδιλήμματα. Έ ψαχνε να βρει τρόπους ώστε να δώσει χρώμα 
στον     μοναχικό     και    μονότονο      βίο    του.    Στον     νου    του 
στριφογυρνούσαν  ερωτήματα  όπως:  Τι  θέλει  ο  άνθρωπος τελικά 
για  να  ανταμώσει  τον  παράδεισο  ή  την  ομορφιά  σε  τούτο  τον 
κόσμο;   Να   ’ναι   άραγε   σαν   την   ωραιότητα   της   φύσης,   με 
καταπράσινες       πλαγιές     λουσμένες      στο    φως,    γεμάτος     από 
αγριολούλουδα  της  άνοιξης,  απ’  όπου  ξεδιπλώνονται  απέραντα 
ποτάμια με νερά και λίμνες βαμμένες στα χρώματα του ουρανού; 
Να   ’ναι   σαν   το   ελεύθερο   πέταγμα   των   πουλιών   που   δεν 
νοιάζονται  για  το  τι  θα  φάνε  και  τι  θα  πιουν;  Να  ’ναι  σαν  μια 
παραμυθένια  βόλτα  στο  φεγγάρι  με  μια  όμορφη  γυναίκα,  ή 
μήπως είναι τα πλούτη, η δόξα και η αναγνωρισιμότητα;  Μα όσο 
κι αν τον αναζητούσε, δεν τον ανακάλυπτε… 
  Παράδεισος  είναι  και  μια  καλύβα  στο  βουνό,  μαζί  με  τον 
άνθρωπο  που  αγαπάς,  ή  ένα  μικρό  διαμέρισμα  στο  κέντρο  της 
πόλης,  μα  όταν  μαθαίνεις  ν’  αγαπάς.  Αλλιώς  θα  μοιάζει  με 
άπιαστο όνειρο, που ενώ μοχθούμε να το φτάσουμε, διαρκώς μάς 
διαφεύγει,  όπως  γλιστρούσε  και  απ’  τα  χέρια  του  αδέκαστου 
εισαγγελέα. 
  Η ζωή του, εκτός από την αφοσίωσή του στη δικαιοσύνη και την 
επιτυχημένη σταδιοδρομία του στο δικαστικό σώμα, δεν είχε κάτι 
άλλο να επιδείξει παρά μόνο πλήξη και αποτυχημένη επικοινωνία 
με  τους  ανθρώπους.  Γι’  αυτό  βέβαια  ευθυνόταν  και  η  σχέση 
εξάρτησης  που  είχε  με τη  μητέρα του,  καθώς του  αφαιρούσε τις 
προοπτικές να συνάψει  μια ουσιαστική σχέση  με κάποια γυναίκα 
ή   να   ζήσει   έναν   θυελλώδη   έρωτα.   Με   τις   γυναίκες   ήταν 
απόμακρος,  σχεδόν  απρόσιτος,  κι  αυτό  το  πλήρωνε  με  μοναξιά 
και  συναισθηματική  απομόνωση. Ασυνείδητα,  όσες γνώρισε  μέχρι 
τώρα περνούσαν από φίλτρο και συνεχώς τις απέρριπτε. 
  Τον  είχε  απορροφήσει  ο  δρόμος  της  δικαιοσύνης  και  μάλιστα 
από  νωρίς,  αφού  μεγάλωσε  δίπλα  σε  αρεοπαγίτη  πατέρα.  Το 
αυστηρό  οικογενειακό  περιβάλλον  τον  ώθησε  να  εντρυφήσει  από 
μικρός  στις  έννοιες  της  ηθικής  και  του  δικαίου.  Τον  βοηθούσε 
βέβαια  το  ότι  είχε  ταλέντο  στη  δημιουργία  εντυπώσεων,  καθώς 
χρησιμοποιούσε      άψογα     τον    λόγο.   Η    επαγγελματική      του 
αναγνωρισιμότητα όμως λειτουργούσε σαν κάλυμμα που σκέπαζε 
τις ατέλειές του. 
  Πέρασαν  αρκετές  μέρες  από  τη  δίκη  και  η  σκιά  του  Χάρη 
Καλοκαιρινού τον  κατέτρυχε,  όπως και τα  λόγια της  Φανής,  που 
τον είχαν στρέψει σε μια διαρκή απολογία προς τον εαυτό του. 
 Έ να  ένα  ξεφύτρωναν  σαν  στοιχειά τα  μελανά του  σημεία. Ποτέ 
δεν  ένιωσε  ιδιαίτερη  χαρά  ή  πόνο,  σαν  να  μην  μπορούσε  να 
βιώσει  έντονα  συναισθήματα.  Μόνο  ο  θάνατος  του  πατέρα  του, 
πριν από ενάμιση χρόνο, του στοίχισε ακριβά. 
  Σ’  αυτή  την  εσωτερική  αναμέτρηση  άρχισε  να  διαπιστώνει  ότι 
σε πολλές περιπτώσεις λειτουργούσε έξω απ’ τον πραγματικό του 
εαυτό.  Σαν  να  παιζόταν  μια  ταινία,  που  ναι  μεν  συμμετείχε  ο 
ίδιος,  αλλά  τίποτα  για  κείνον  δεν  ήταν  αληθινό.  Από  τις  πολλές 
σκέψεις άρχισε να χάνει τον ύπνο του τις νύχτες και σταδιακά να 
κλονίζεται   η   ψυχική   του   υγεία.   Μέχρι   που   σκεφτόταν   να 
απευθυνθεί  σ’  έναν  ειδικό,  πριν  χειροτερέψει  η  κατάστασή  του. 
Συμπτωματικά,  σε  μια  δεξίωση  που  παρέθεσε  ένας  συνάδελφός 
του,  άκουσε  να  γίνεται  λόγος  για  έναν  από  τους  ικανότερους 
ψυχολόγους  της  πόλης.  Μιχάλης  Αγγέλου  ήταν  τ’  όνομά  του  και 
το συγκράτησε γιατί τον παρέπεμπε στον Μιχαήλ Αρχάγγελο… 
  Αυτή  η  συγκυρία  στάθηκε  αφορμή  να  επικοινωνήσει  μαζί  του. 
Τον  συνάντησε  λίγες  μέρες  αργότερα  στο  γραφείο  του  στην 
Πλατεία Ελευθερίας. Αν και αισθανόταν σφιγμένος εξαιτίας αυτής 
της  πρωτόγνωρης  εμπειρίας,  όταν  τον  αντίκρισε  κάμφθηκαν  οι 
αναστολές     του.   Επρόκειτο     για    έναν   πενηντάρη,     μετρίου 
αναστήματος,      με    γκρίζα    μαλλιά     και   γένια,    με   αδρά 
χαρακτηριστικά.       Η    μορφή      του    εξέπεμπε      μια    αύρα 
αυθεντικότητας,  που  έκανε  τον  Ευγένιο  να  νιώθει  μια  παράξενη 
ασφάλεια. 
  «Τι  θέλεις  ν’  αλλάξεις  στον  εαυτό  σου  ή  στη  ζωή  σου;»  τον 
ρώτησε   ο   θεραπευτής   ενόσω   κάθονταν   αντικριστά   στις  δυο 
πολυθρόνες μπροστά στο γραφείο του. 
  «Να  σταματήσω  να  υποφέρω  και  να  βρω  κάποια  λύση  στα 
προβλήματά μου», αποκρίθηκε ο Ευγένιος με σθεναρή φωνή. 
  «Τι  σε  κάνει  να  υποφέρεις;  Ποια   είναι   αυτά  τα  φοβερά 
προβλήματα που σε βασανίζουν;» 
  Θεωρούσε  ουσιαστικό  να  γίνονται  πιο  συγκεκριμένα  τα  αίτια 
και  οι  στόχοι  του,  και  να  ορίζονται  με  σαφήνεια  οι  προσδοκίες 
του.  Με  αυτόν τον τρόπο  ο  Ευγένιος θα  αποκόμιζε  ευκρινέστερη 
εικόνα  και  για  τις  συγκεκριμένες  αλλαγές  που  θα  ’θελε  να 
πραγματοποιήσει.  Έ τσι   θα  άρχιζε  να  παρατηρεί  ο   ίδιος  τη 
συμπεριφορά  του  κι  αυτό  από  μόνο  του  αποτελούσε  το  πιο 
καθοριστικό  βήμα  για  την  εξέλιξή  του.  Ο  δικός του  στόχος ήταν 
να τον ενθαρρύνει να πάρει την ευθύνη που του αναλογεί ώστε να 
πετύχει το νέο ξεκίνημά του, και να χτίσει μια σχέση μεταξύ τους 
η  οποία  θα  βασίζεται  στην  αμοιβαία  εμπιστοσύνη  και  στον 
σεβασμό. 
  Σ’  ένα  κλίμα  ζεστασιάς,  άφησε τον  Ευγένιο  να του  ανοίξει την 
ψυχή  του,  ενώ  εκείνος  τον  άκουγε  με  κατανόηση  ενθαρρύνοντάς 
τον διαρκώς να εκφράσει τα συναισθήματα που δυσκολευόταν να 
αντιμετωπίσει  μόνος  του.  Και  δεν  ήταν  λίγα  αυτά  που  τον 
απασχολούσαν.  Χρειάστηκαν  τρεις  συνεδρίες  μέχρι  ν’  ανασύρει 
όσα τον καταπίεζαν, όπου και φάνηκε αμέσως πόσο πολύ τον είχε 
επηρεάσει   το   οικογενειακό   του   περιβάλλον.  Έ νας   πατέρας 
αυστηρός, αυταρχικός, με υπέρμετρη ηθική, που καθόριζε όλες τις 
αποφάσεις  του  και  είχε  συμβάλει  καθοριστικά  στη  διαμόρφωση 
της προσωπικότητάς του. 
  «Θα ήταν καλό να έγραφες ένα γράμμα στον πατέρα σου», του 
πρότεινε ο θεραπευτής. 
  «Δεν  καταλαβαίνω  γιατί  να  το  κάνω,  αφού  δεν  θα  το  λάβει 
ποτέ». 
  «Είναι    μια   ευκαιρία    να    συνειδητοποιήσεις     περισσότερα 
πράγματα». 
  «Και τι να γράψω;» 
  «Να  του  εκφράσεις  τα  συναισθήματά  σου  για  κείνον.  Πώς 
ένιωθες τότε και τώρα». 
  Μ’  αυτόν  τον  τρόπο  ήθελε  να  τον  κάνει  να  σκεφτεί  πόση 
επιρροή  είχε  ο  πατέρας του  επάνω του  ακόμη  και  απ’ τον  άλλο 
κόσμο,  λες  και  τον  επιτηρούσε  και  τώρα  με  το  αυστηρό  του 
βλέμμα.  Μέλημά  του  ήταν  να  τον  φέρει  στο  «εδώ  και  τώρα», 
ώστε  να  αποδεχτεί  σιγά  σιγά  τον  εαυτό  του  όπως  είναι  και  να 
μην τον τιμωρεί άλλο, όπως τον τιμωρούσε ο πατέρας του για να 
τον  συνετίσει.  Γιατί  η  αυτοκαταδίκη  ήταν  ένα  από  τα  αίτια  της 
συναισθηματικής του διαταραχής. 
  «Ό σο  θα  μαστιγώνεις  τον  εαυτό  σου,  τόσο  θα  μειώνεται  και  η 
αυτοεκτίμησή  σου,  κι  όσο  αυτή  θα  μειώνεται,  τόσο  θα  βαθαίνει 
και  ο  λάκκος»,  του  είπε  συμπερασματικά  ο  ψυχολόγος  προς το 
τέλος  της  τέταρτης  συνεδρίας.  «Για  να  λυτρωθείς»,  συνέχισε, 
«χρειάζεται να πετάς όλο και πιο πολύ από πάνω σου τις ενοχές. 
Και  θα το  καταφέρεις  όταν  θα  μπορείς να  συγκεντρώνεσαι  στον 
εαυτό  σου  και  όταν  θα  αναγνωρίζεις τα  συναισθήματά  σου,  είτε 
θετικά  είτε  αρνητικά.  Μ’  αυτό τον τρόπο  θα  αντιλαμβάνεσαι  και 
τι είναι σημαντικό για σένα. Ποια είναι η ουσία των πραγμάτων». 
  Του μάθαινε πόσο σημαντικό ήταν να τακτοποιήσει μέσα του το 
παρελθόν  με διορθωτικές  κινήσεις στο τώρα. Τον  έστρεφε  σε ό,τι 
είναι καλό και σήμερα και αύριο. 
 Ή ταν  επικεντρωμένος  στην  απενοχοποίησή  του,  όταν  του  είπε 
μια κουβέντα που έκανε μεγάλη εντύπωση στον Ευγένιο. 
  «Οι τρεις δυσκολότερες λέξεις που μπορεί να πει κάποιος ξέρεις 
ποιες  είναι;…  Σ’  αγαπώ,  σ’  ευχαριστώ  και  συγγνώμη.  Είναι 
σημαντικό  να  εκφράζεις  αυτές  τις  τρεις  καταστάσεις,  γιατί  όσο 
θα  επικρίνεις  τους  άλλους  τόσο  θα  καθυστερείς  και  τη  δική  σου 
εξέλιξη». 
  Σε   μιαν    από   τις   επόμενες    συνεδρίες    ο   Ευγένιος    του 
εκμυστηρεύτηκε και τις τύψεις που είχε για τον Χάρη, στον οποίο 
εξάντλησε όλα τα περιθώρια αυστηρότητας. 
  «Ή μουν  πολύ   σκληρός   μαζί  του…»   είπε   απολογητικά   και 
θυμήθηκε   τη   συνάντησή   τους   με   τη   Φανή.   «Του   φέρθηκα 
απάνθρωπα». 
  «Τι σε κάνει να το λες αυτό;» 
  «Σαν να ’θελα να τον βγάλω απ’ τη μέση, να μην τον βλέπω». 
  «Και ο λόγος;» 
  «Από  την  πρώτη  στιγμή  που  τον  είδα,  πάγωσε  το  αίμα  μου. 
Μοιάζαμε  τόσο  πολύ,  που  τρόμαξα…»  κι  άρχισε  να  περιγράφει 
όσα  εκτυλίχθηκαν  τη  μέρα  της  δίκης.  «Από  τότε  εκείνος  ο 
άνθρωπος,   όσο   κι   αν   προσπαθώ  να  τον   ξεχάσω,   βρίσκεται 
συνέχεια στο μυαλό μου». 
  Ο  θεραπευτής τού πρότεινε ν’  αλλάξουν  ρόλους και να πάρει  ο 
Ευγένιος  τη  θέση  του  κατηγορούμενου,  ώστε  να  αποκτήσει  μια 
σαφέστερη  εικόνα. Ύστερα  τον  ενθάρρυνε  να  ενημερωθεί  για  το 
ποιόν αυτού του ανθρώπου και να αναζητήσει τα ίχνη του… 
  Κάποια στιγμή ήρθε στην επιφάνεια και το γνωστό αλλά φλέγον 
θέμα της απογοητευτικής επικοινωνίας που είχε με το άλλο φύλο. 
  «Φοβάμαι  να  προσεγγίσω  μια γυναίκα. Όπως και  να  κάνω  μια 
σοβαρή σχέση». 
  «Τι ακριβώς φοβάσαι; Μπορείς να το προσδιορίσεις;» 
  «Ότι θα με απορρίψει μόλις με γνωρίσει καλύτερα. Το δοκίμασα 
και ξέρω». 
  «Εσύ έχεις απορρίψει ποτέ καμία;» 
  Σκέφτηκε προτού απαντήσει. 
  «Ναι,  σε  κάποιες  περιπτώσεις  είχα  κι  εγώ  μερίδιο  ευθύνης. 
Ί σως και γι’ αυτό να αποφεύγω να πλησιάσω μια γυναίκα». 
  «Όταν  θέλεις  να  πλησιάσεις  κάποια  γυναίκα,  τι  σκέψεις  σού 
περνάνε απ’ το μυαλό;» 
  «Ότι  δεν  αξίζω. Ότι  δεν  έχω  κανένα  ενδιαφέρον  ως  άτομο  και 
θα με απορρίψει αμέσως. Οπότε αυτό που μένει να κάνω είναι να 
το βάλω στα πόδια». 
  «Με  ξαφνιάζει  πόσο  αυστηρά  και  σκληρά  φέρεσαι  στον  εαυτό 
σου»,  σχολίασε  ο  θεραπευτής.  «Μήπως  θα  ’ταν  καλύτερα  ν’ 
αρχίσεις   να   αμφισβητείς   τις   σκέψεις   που   δεν   στηρίζονται 
πουθενά;» 
  Παρατήρησε  πως  οι  ερμηνείες  που  ο  ίδιος  έδινε  ήταν  πιο 
σημαντικές  απ’  την  πραγματικότητα,  κι  αυτό  από  μόνο  του 
συντηρούσε τις  λανθασμένες του  πεποιθήσεις.  Ωστόσο,  πίσω  από 
το  εύθραυστο  τσόφλι  του  προσωπείου  της  αυτοαπογοήτευσης 
κρυβόταν  ένας  ευπαρουσίαστος  άντρας  με  υπέροχα  μάτια  πίσω 
από τα  κλασικά  κοκάλινα γυαλιά του,  στον  οποίο  όμως έλειπε  ο 
αέρας  της  υπεροχής  και  μια  βελτίωση  των  ενδυματολογικών  του 
προτιμήσεων.  Χωρίς  να  του  επιβάλει  τη  δική  του  γνώμη,  στη 
συνέχεια προσπάθησε να τον κάνει να αποτιμήσει τις σκέψεις του 
και  μόνος  του  να  ανακαλύψει  τις  λανθασμένες  πεποιθήσεις του, 
δημιουργώντας ταυτόχρονα κι ένα σχέδιο δράσης. 
  Ακολουθώντας  την  τακτική  «Τι  θεωρείς  πιο  πολύτιμο;»,  όπως 
τον  συμβούλεψε  ο  θεραπευτής,  σε  λίγο  καιρό  άρχισε  να  υιοθετεί 
καινούργιες  συμπεριφορές.  Μαλάκωσε  η  ψυχή  του.  Μάθαινε  να 
εστιάζει την  προσοχή του  στο τώρα  και  να  παρατηρεί γύρω του 
πράγματα στα οποία δεν έδινε προσοχή. 
  «Να  βιώνεις  την  κάθε  μέρα  με  ευγνωμοσύνη.  Έ τσι  αποκτάς 
αισθητήρες στη χαρά», του είπε ο Αγγέλου λίγο πριν κλείσουν μία 
από τις τελευταίες συνεδρίες. 
  «Αρχίζω  να  τα  βλέπω  όλα  πιο  διαφορετικά  τώρα.  Νιώθω  να 
μπαίνει χρώμα στη ζωή μου», παραδέχτηκε ο Ευγένιος. 
  «Μου  θύμισες  ένα  παραμύθι  του  Λέο  Λεόνε.  Θα  ’θελες  να 
κλείσουμε μ’ αυτό σήμερα;» 
  Ο Ευγένιος ένευσε θετικά και κείνος συνέχισε: 
  «Κάποτε,   λοιπόν,   σε   μια   υπόγεια   κρύπτη   ζούσαν   μερικά 
ποντικάκια.     Το     καλοκαίρι     όλα     δούλευαν     πυρετωδώς, 
μεταφέροντας προμήθειες για τον χειμώνα. Πήγαιναν κι έρχονταν 
ασταμάτητα  στη  φωλιά  τους,  εκτός  από  ένα,  τον  Φίλιππο,  ο 
οποίος  περιφερόταν   άσκοπα  τριγύρω   ή   ήταν   αραγμένος  σε 
περίοπτη  θέση  και  παρατηρούσε  τις  κινήσεις  των  άλλων.  “Τι 
κάνεις,  Φίλιππε;”  το  ρωτούσαν.  “Μαζεύω  χρώματα”,  απαντούσε. 
Περνούσαν  οι  μέρες  και  το  ποντικάκι  συνέχιζε  το  ίδιο  βιολί.  “Τι 
κάνεις,   Φίλιππε;”   το   ρωτούσαν   ξανά.   “Μαζεύω   αρώματα”, 
απαντούσε  εκείνο. Ή ρθε  ο  χειμώνας,  μα  εκείνη  τη  χρονιά  έπεσε 
βαρύς.  Οι  προμήθειες  τέλειωσαν  και  τα  ποντικάκια  γρήγορα 
βρέθηκαν  σε  απόγνωση,  εκτός  από τον  Φίλιππο,  που  με τη  χάρη 
του λόγου του άρχισε να τους μοιράζει χρώματα κι αρώματα. Με 
τις γλαφυρές περιγραφές του και  μ’ όλες  εκείνες τις εικόνες που 
μάζεψε  όλο  το  καλοκαίρι,  όσο  τα  υπόλοιπα  ήταν  προσηλωμένα 
στη  συγκομιδή τροφής,  διατήρησε  ψηλά το  ηθικό τους  μέχρι  που 
ήρθε η άνοιξη στη ζωή τους…» 
  Σιώπησε για μια στιγμή ο θεραπευτής, κοιτάζοντας τον Ευγένιο 
στωικά στα μάτια. 
  «Αν    αποθηκεύεις     ομορφιά     μέσα     σου,   αυτό    μπορεί    να 
λειτουργήσει και σαν καύσιμη ύλη σε στιγμές έλλειψης». 

                                     

Τίποτα  πια  δεν  ήταν  ίδιο  για  τον  Ευγένιο.  Τώρα  άδραχνε 
χρώματα κι αρώματα και δειλά δειλά τα μοίραζε και στους γύρω 
του.  Άρχισε  να  αναγνωρίζει  το  συναίσθημά  του  αντί  να  το 
υποτιμά, ενώ η ματιά του έγινε περισσότερο ανθρώπινη. Και στην 
άσκηση των καθηκόντων του δεν ήταν τόσο επικριτικός κι έδειχνε 
μεγαλύτερη  επιείκεια  στους  κατηγορούμενους.  Η  αλλαγή  του 
έγινε  αντιληπτή  στον  εργασιακό  του  χώρο  και  συνοδεύτηκε  από 
διάφορα καυστικά σχόλια. 
  «Τα     ’δατε,   τα    ’δατε;»    σχολίαζε     μια   πρωτοδίκης      σε 
συναδέλφισσές  της  σ’  ένα  από  τα  γραφεία  του  Δικαστικού 
Μεγάρου.  «Ο   κύριος   άμεμπτος  έγινε   άλλος  άνθρωπος.  Όλο 
διάθεση  και  γλύκες  είναι  τελευταία.  Μέχρι  και  γκαρνταρόμπα 
άλλαξε». 
  «Θα   τον   χτύπησε,   φαίνεται,   κατακούτελα   ο   έρωτας»,   το 
δικαιολόγησε μια άλλη. 
  «Πού, καλέ, να ερωτευτεί αυτός; Αντέχει καμιά μαζί του;» 
  «Μην το λες αυτό, Χρύσα», παρενέβη μία ειρηνοδίκης γύρω στα 
τριάντα,  με  συμπαθητικό  πρόσωπο.  «Σαν  άντρας  μετρά.  Δεν 
βλέπετε   τι   μάτια   έχει;   Σε   κοιτάζει   και   νομίζεις   ότι  θα 
παραλύσεις». 
  «Ναι,   έχει   ωραία    μάτια   και   πραγματικά     σουλουπώθηκε 
τελευταία. Αλλά τι να το κάνεις,  Μαρία, άλλη γυναίκα εκτός απ’ 
τη  μάνα του δεν  μπορεί να σταθεί δίπλα του. Εσύ είσαι φρέσκια 
ακόμη εδώ και δεν τα ξέρεις καλά τα πράγματα». 
  «Εγώ     λέω     αυτό     που     βλέπω»,     αποκρίθηκε      εκείνη 
υπερασπιζόμενη την άποψή της. 
  «Τι  έγινε,  Μαρία  μου,  μήπως τον γλυκοκοιτάζεις κιόλας;»  είπε 
χαμογελώντας πονηρά η έμπειρη πρωτοδίκης. 
  Μη  θέλοντας  εκείνη  να  δώσει  άλλη  έκταση  στη  συζήτηση, 
σηκώθηκε  απότομα  απ’  το  κάθισμά  της  και  κατευθύνθηκε  προς 
την πόρτα. Βγαίνοντας στον διάδρομο, και σαν να ’ταν της μοίρας 
γραφτό,    έπεσε    πάνω    στο    πολυσυζητημένο     πρόσωπο,     τον 
εισαγγελέα.  Αιφνιδιάστηκε  μόλις  τον  είδε  απρόσμενα  μπροστά 
της κι όταν την κοίταξε με κείνα τα γκριζοπράσινα μάτια του, την 
έπιασε χτυποκάρδι. 
  «Καλημέρα, Μαρία», τη χαιρέτισε ο Ευγένιος χαμογελώντας. 
  «Καλημέρα, κύριε Παλαιολόγε», αποκρίθηκε εκείνη ευγενικά, μ’ 
ένα αίσθημα σεβασμού προς το πρόσωπό του. 
  «Πώς πάμε, προσαρμοστήκαμε στο νέο περιβάλλον;» 
  «Προσπαθώ. Στην αρχή όλα φαίνονται βουνό». 
  «Που χρειάζεται να κατακτήσεις», συμπλήρωσε εκείνος. 
  «Εσείς το κατακτήσατε;» 
  «Είναι   μεγάλος   ο   ανήφορος  για  να   φτάσει   κάποιος  στην 
κορυφή. Και όσο τον ανεβαίνει, τόσο θα μεγαλώνουν οι δυσκολίες 
ή θα δέχεται περισσότερα βέλη». 
  «Ή δη δέχομαι αρκετά πυρά, αλλά έχω μάθει και ν’ αναγνωρίζω 
ότι τα αγαθά κόποις κτώνται». 
  «Είσαι  διαφορετική  από  τις  άλλες  γυναίκες  στον  χώρο  μας… 
Πάντως  οτιδήποτε  χρειαστείς,  μη  διστάσεις  να  χτυπήσεις  την 
πόρτα μου». 
  «Σας ευχαριστώ. Και μόνο που το λέτε, μου αρκεί. Αν και ποτέ 
δεν ξέρεις…» 
  «Όλα  στη  ζωή  είναι  δρόμος!»  είπε  στοχαστικά  ο  Ευγένιος για 
να δώσει μια νότα αισιοδοξίας και στράφηκε να φύγει. 
  Άφηνε  τώρα  να  κυλήσουν  πιο  ελεύθερα  τα  συναισθήματά  του, 
που  αρωμάτιζαν  τον  κόσμο  της  Μαρίας  σαν  τον  ερχομό  της 
άνοιξης.  Χώρισαν  εκεί,  νιώθοντας  όμως  και  κάτι  απροσδιόριστο 
να αιωρείται ανάμεσά τους. 
  Ο  Ευγένιος  εκείνη  την  ώρα  πήγαινε  στο  μαιευτήριο  όπου 
γεννήθηκε για να συναντήσει το πεπρωμένο του. Εδώ και κάποιο 
διάστημα   έψαχνε   πάνω   στα   χνάρια   του   Χάρη.  Ή δη   είχε 
πληροφορηθεί για τον πολυκύμαντο βίο του και τη διαδρομή του, 
αρχής     γενομένης     από     το    Παπάφειο      Ί δρυμα,    όπου 
εγκαταλελειμμένος  από  γονείς  έζησε  τα  παιδικά  του  χρόνια. 
Εκείνο  όμως  που τον  παρακινούσε να  ψάξει  περισσότερο  ήταν  η 
ίδια   ημερομηνία     γέννησής    τους.    Στην   κλινική    πήγαινε 
οδηγούμενος  και  από  ένα  ακαθόριστο  προαίσθημα  μήπως  και 
γεννήθηκαν στο ίδιο μέρος. 
  Φτάνοντας  εκεί,  ζήτησε  να  δει  τον  διευθυντή,  τον  μαιευτήρα 
Γιάννη  Φωτιάδη,  ο  οποίος  μόλις  πληροφορήθηκε  πως  έχει  να 
κάνει   με    εισαγγελέα,   τον   δέχτηκε    σχεδόν    αμέσως     και 
προθυμοποιήθηκε να τον εξυπηρετήσει. 
  «Ξέρετε,  γεννήθηκα  πριν  από  τριάντα  επτά  χρόνια  εδώ  και 
είμαι  συναισθηματικά  δεμένος  με  την  κλινική  σας»,  σχολίασε  ο 
Ευγένιος για να σπάσει τον πάγο. 
  «Το   καταλαβαίνω.   Σ’   όλους   συμβαίνει   αυτό»,   αποκρίθηκε 
συγκαταβατικά  εκείνος.  «Σε  τι  θα  μπορούσα  να  σας  φανώ 
χρήσιμος;» 
  «Θα  ήθελα να  μάθω  πόσα  παιδιά γεννήθηκαν την  ίδια  μέρα  με 
μένα  και ποια  ήταν»,  είπε  απαιτητικά,  ασκώντας τη  δύναμη που 
του έδινε η ιδιότητά του. 
  Ο  γιατρός  βρέθηκε  σε  δύσκολη  θέση.  Γνώριζε  ότι  μόνο  η 
εισαγγελική  Αρχή  είχε το  δικαίωμα  να  ερευνήσει τα  αρχεία,  που 
με βάση τον νόμο ήταν υποχρεωμένοι να διατηρούν εσαεί. 
  «Δεν   ξέρω   αν   θα   βρεθούν   τόσο    παλιά   στοιχεία,  κύριε 
Παλαιολόγε.  Δυστυχώς,  πριν  από  αρκετά  χρόνια  είχαμε  ένα 
ατύχημα  και  πλημμύρισε  το  υπόγειο  όπου  διατηρούσαμε  τα 
αρχεία μας. Το είχαμε δηλώσει τότε στις αρμόδιες Αρχές». 
  «Και τα βιβλία κίνησης;» 
  «Πρέπει να το  ψάξω»,  αποκρίθηκε  σκεφτικός.  «Σας υπόσχομαι 
όμως να κάνω ό,τι μπορώ». 
  «Πότε θα μου απαντήσετε;» 
  «Σε  δυο  τρεις  μέρες.  Αφήστε  μου  το  τηλέφωνό  σας  και  μόλις 
έχω   νέα,   θα   σας   ενημερώσω»,   του   είπε   συγκρατημένα   ο 
μαιευτήρας, γιατί  ο  συνομιλητής του  δεν  διευκρίνιζε  ακριβώς τον 
σκοπό  της  έρευνάς  του  και  ήθελε  λίγο  χρόνο  ώστε  να  το 
διαχειριστεί κατάλληλα. 
  Ο  Ευγένιος  αντιλήφθηκε  ότι  κάτι  δεν  πήγαινε  καλά  με  τον 
συνομιλητή του, οπότε την επόμενη μέρα του τηλεφώνησε και του 
συνέστησε να ανταποκριθεί το συντομότερο στο αίτημά του, γιατί 
ήταν   διατεθειμένος   και   επισήμως  να   ψάξει   σε   βάθος.   Δεν 
χρειάστηκε  και  πολλά  εκείνος για  να  καταλάβει τι  εννοούσε  και 
την άλλη μέρα τον ενημέρωσε τηλεφωνικά: 
  «Από  εκείνη  τη  χρονιά  σώθηκε  μόνο  το  βιβλίο  κίνησης,  οι 
φάκελοι   καταστράφηκαν   όλοι»,   είπε   με   απολογητικό   ύφος. 
«Πέντε  τοκετούς  είχαμε  τη  συγκεκριμένη  μέρα.  Τρία  αγόρια  και 
δύο κορίτσια· όλα αρτιμελή». 
  «Και οι γονείς τους;» 
  «Έ χουμε μόνο το ονοματεπώνυμο μητρός». 
  «Μπορείτε να μου τα πείτε;» 
  «Ασφαλώς»,   απάντησε   ο   μαιευτήρας  και  του   ανέφερε  τα 
ονόματα των γυναικών. 
  Ο  Ευγένιος  τα  αντέγραψε  σ’  ένα  φύλλο  χαρτί.  Ανάμεσά  τους 
υπήρχε και το όνομα της μητέρας του, της Ελισάβετ Παλαιολόγου, 
μα καμιά Καλοκαιρινού. Εκτός κι αν δηλώθηκε με το πατρικό της 
επώνυμο,  κάτι παράξενο για  εκείνη την  εποχή. Όταν  έψαξε  ξανά 
στον φάκελο του Χάρη για το γένος της μητέρας του, όντως αυτό 
συνέπιπτε  με  μιας  από  τις  τέσσερις  άλλες  γυναίκες,  η  οποία 
δηλώθηκε ως χήρα και με το όνομα Αρετή Δέλλα. 
 Έ νιωσε  να  συγκλονίζεται  με  την  αποκάλυψή  του.  «Δεν  μπορεί, 
σύμπτωση θα  ’ναι», έλεγε μέσα του. Κάλεσε ξανά τον μαιευτήρα 
στο τηλέφωνο για  διευκρινίσεις,  αλλά  δεν  απέσπασε τίποτε  άλλο 
εκτός  από  το  ότι  ήταν  πολύ  φυσιολογικό  να  γεννήσουν  δυο 
γυναίκες  την  ίδια  μέρα.  Αν  και  δεν  υπήρχε  κάποιος  λόγος  να 
διαφωνήσει μαζί του, κάπου μέσα του αντιδρούσε. 
  Σε  μια  από τις  συχνές  επισκέψεις στη  μητέρα του  στο πατρικό 
του  στο  Καραμπουρνάκι,  όπου  έμενε  μόνη  της  μετά  τον  θάνατο 
του πατέρα του, έμμεσα της ζήτησε να μάθει λεπτομέρειες από τη 
γέννα του. 
  «Προς τι αυτό το ξαφνικό ενδιαφέρον;» τον ρώτησε εκείνη. 
  Η  κυρία  Ελισάβετ,  συνταξιούχος  φιλόλογος  πια,  στα  εξήντα 
πέντε   χρόνια   της   ακόμη   παρέμενε   μια   αρχοντογυναίκα   με 
επιβλητικό παρουσιαστικό. 
  «Είχα  μια  σχετική  υπόθεση  στο  δικαστήριο  και  θα  ’θελα  να 
μάθω  πώς  ήταν  για  σένα»,  δικαιολόγησε  το  ενδιαφέρον  του  ο 
Ευγένιος.  «Τι  θυμάσαι  από τότε; Έ λα, πες  μου», την παρότρυνε, 
ξέροντας ότι δεν θα του χαλούσε χατίρι. 
  «Από εκείνο το βράδυ, αξέχαστη θα μου μείνει η στιγμή όταν η 
μαία  σε παρέδωσε  μετά τη γέννα  στην  αγκαλιά  μου. Ή ταν η πιο 
ιερή στιγμή για μένα. Έ νιωθα να μου χαρίζει το μεγαλύτερο δώρο 
της ζωής». 
  «Μαία σε ξεγέννησε, μητέρα;» 
  «Υπήρχε  και  γιατρός,  αλλά  τότε  ως  επί  το  πλείστον  οι  μαίες 
έκαναν αυτές τις δουλειές». 
  «Τη θυμάσαι καθόλου;» 
  «Αμυδρά.  Ή ταν  μια  εύσωμη  και  καπάτσα  γυναίκα…»  είπε 
σιγανά,  και  αναπολώντας τα περασμένα  βούρκωσε,  κάνοντας τον 
Ευγένιο να νιώσει άσχημα που την έφερνε σε δύσκολη θέση. 
Αν  και  οι  απαντήσεις  της  μητέρας  του  έκαμψαν  προσωρινά  τις 
αμφιβολίες  του,  εκείνο  το  ακαθόριστο  προαίσθημα  που  φώλιαζε 
εδώ και μέρες μέσα του, δεν έλεγε να φύγει με τίποτα. Ούτε και 
η ύπαρξη εκείνου του ανεκπλήρωτου κενού που ένιωθε σ’ όλη τη 
ζωή  του,  αν  και  ως  μοναχογιός  εισέπραξε  αμέριστη  αγάπη  και 
φροντίδα     από    τους   γονείς    του.   Κι   όμως,    αυτές    οι 
αναθεματισμένες  συμπτώσεις  της  ομοιότητάς  τους,  της  ίδιας 
ημερομηνίας  γέννησής  τους  και  μάλιστα  στον  ίδιο  χώρο,  δεν 
μπορούσε να τις  παρακάμψει,  όσο  κι  αν λογικά  δεν  υπήρχε  κάτι 
το επιλήψιμο. 
  Προσπάθησε  αρκετές  φορές  να  απαλλαγεί  απ’  όλες  αυτές  τις 
σκέψεις,  αλλά  δεν  τα  κατάφερνε.  Τον  ακολουθούσαν  ακόμη  και 
στον ύπνο του. Στην ηθική του απογραφή δεν άργησαν να φανούν 
και  οι  πρώτες  τύψεις.  Καταλάβαινε  ότι  όντως  αντιμετώπισε  τον 
Χάρη με υπερβολική σκληρότητα. 
  Μετά τη συζήτηση που είχε με τη μητέρα του, ένα νέο πρόσωπο 
αναδύθηκε  στο  προσκήνιο.  Η  μαία, την  οποία  και  αποφάσισε  να 
την αναζητήσει. Για μιαν ακόμη φορά επισκέφτηκε την κλινική με 
σκοπό  να  συγκεντρώσει  κι  άλλα  στοιχεία,  μα  τώρα  η  δυσφορία 
τους  ήταν  αισθητή.  Αν  δεν  ήταν  εισαγγελέας,  δεν  θα  ’παιρνε 
καμιά    πληροφορία.     Χρησιμοποιώντας      λοιπόν    τα    βασικά 
χαρακτηριστικά  της  μαίας  τα  οποία  του  περιέγραψε  η  μητέρα 
του,  κατέληξε  σε  δύο  πιθανές  εκδοχές.  Δεν  τον  σταματούσε 
τίποτε  πλέον  μέχρι  να  φτάσει  στην  άκρη  του  νήματος  και  να 
διαπιστώσει    πόση   δόση    αλήθειας   κρύβεται    πίσω   απ’   τις 
συμπτώσεις. 
 Έ ψαξε και βρήκε σχετικά εύκολα την πρώτη μαία στο σπίτι της. 
Η   Μαργαρίτα      Βαγενά    διέμενε   με   τον   σύζυγό   της   στο 
Ασβεστοχώρι,    στα    προάστια   της   Θεσσαλονίκης.   Ή ταν    μια 
καλοσυνάτη γυναίκα,  ιδιαίτερα  περιποιητική  μαζί του. Ό μως δεν 
μπόρεσε να  αποσπάσει  καμιά πληροφορία,  αφού  δεν  θυμόταν το 
παραμικρό  από  κείνη  τη  συγκεκριμένη  μέρα  και  περίοδο,  παρ’ 
όλες τις φιλότιμες προσπάθειες που κατέβαλε. 
  Με  τη  δεύτερη  μαία  δυσκολεύτηκε  αρκετά.  Χρειάστηκε  να 
ενεργοποιήσει μέσα της Υπηρεσίας για να την εντοπίσει. Έ μενε σ’ 
ένα  μικρό  διαμέρισμα  μιας  παλιάς  πολυκατοικίας  στη  Νεάπολη, 
μόνη,  εγκαταλελειμμένη  από  τα  δυο  παιδιά  της.  Η  Κωνσταντία 
Λιναρδάτου   στα   εβδομήντα   εννιά   της   ήταν   μια   φιλάσθενη 
γυναίκα,  που  καιρό  τώρα  τη  γυρόφερνε  ο  θάνατος.  Το  βλέμμα 
στα   κουρασμένα   μάτια   της   ήταν   απόμακρο,   όμοιο   με   την 
ψυχρότητα που υποδέχτηκε τον Ευγένιο. 
  «Έ χω  ξεγεννήσει τόσα και τόσα παιδιά, πού  θες να  θυμάμαι τη 
δική  σου γέννα;» του  είπε  μόλις άκουσε τον  λόγο της  επίσκεψής 
του. 
  Στεκόταν  στο  άνοιγμα  της  εξώπορτας  κι  ετοιμαζόταν  να  την 
κλείσει για να αποφύγει τον ενοχλητικό επισκέπτη. 
  «Εμένα  τι  με  ρωτάς;»  συνέχισε.  «Όλα  είναι  γραμμένα  στα 
κατάστιχα της κλινικής. Τράβα εκεί να βρεις αυτό που ψάχνεις κι 
άσε με στην ησυχία μου». 
  «Τα  έχω  δει,  κυρία  Κωνσταντία»,  της  μίλησε  ευγενικά  εκείνος, 
μήπως κι έτσι κάμψει τον αρνητισμό της. 
  «Αφού τα ’χεις δει, τότε τι θέλεις από μένα;» 
  «Θέλω  να  μου  πεις  αν  ξέρεις  κάτι  παραπάνω.  Εκείνη  τη  μέρα 
γεννήθηκαν  δύο  παιδιά  που  σήμερα  μοιάζουν  μεταξύ τους,  αλλά 
είναι από διαφορετικές μητέρες». 
  «Πώς είπαμε ότι σε λένε;» 
  «Ευγένιο Παλαιολόγο». 
  «Ποιανού Παλαιολόγου;» 
  «Του Αριστείδη». 
  «Του  δικαστή;»  έκανε  η  ηλικιωμένη  γυναίκα  και  τον  κοίταξε 
απ’ την κορφή ως τα νύχια. 
  Κάτι  σαν  να  λαμπύρισε  στο  βλέμμα  της,  που  δεν  πέρασε 
απαρατήρητο από τον Ευγένιο. 
  «Τον γνωρίζετε;» τη ρώτησε βλέποντας την αντίδρασή της. 
  «Ακουστά  τον  έχω…  Λοιπόν,  δεν  νομίζω  να  ’χουμε  να  πούμε 
τίποτ’  άλλο.  Άντε  στο  καλό  τώρα»,  και  του  έκλεισε  την  πόρτα 
κατάμουτρα. 
  Η  απότομη  συμπεριφορά  της  ξάφνιασε  τον  Ευγένιο,  μα  δεν 
πτοήθηκε  και  χτύπησε  ξανά  το  κουδούνι  της.  Όταν  του  άνοιξε 
ύστερα από λίγο, νευριασμένα του είπε: 
  «Μα τι άλλο θες; Ό ,τι είχα να πω, σ’ το είπα». 
  «Κάτι μου κρύβετε, κυρία Κωνσταντία». 
  «Άντε  φύγε  από  δω,  άνθρωπέ  μου,  κι  άσε  με  στα  χάλια  μου. 
Αρκετά  έχω  στο  κεφάλι  μου,  να  ’χω  και  σένα  από  πάνω τώρα», 
φώναξε  εκείνη  φανερά  αναστατωμένη  και  του  ’κλεισε  ξανά  την 
πόρτα στα μούτρα. 
  Η  συμπεριφορά  της  μαίας  του  ’δινε  την  εντύπωση  ότι  κάτι 
προσπαθούσε  να  κρύψει.  Ή ταν  σίγουρος,  το  διαισθανόταν,  γι’ 
αυτό   και   προσπάθησε   να   βρει   άλλο   δίαυλο   επικοινωνίας. 
Ανέτρεξε  υπηρεσιακά  στο  παρελθόν της  μήπως εντοπίσει  κάποιο 
αδύναμο  σημείο της  και  δεν  άργησε ν’  ανακαλύψει  ότι  πριν  από 
πολλά χρόνια το όνομά της είχε εμπλακεί σε παράνομο κύκλωμα 
υιοθεσίας.  Σε  μια  υπόθεση  που,  αν  κι  έφτασε  στις αίθουσες των 
δικαστηρίων,  όλοι  οι  ενάγοντες  είχαν  κριθεί  αθώοι,  καθώς  δεν 
υπήρχαν επαρκή ενοχοποιητικά στοιχεία. 
  Η  συγκυρία  αυτή  μεγάλωσε  ακόμη  περισσότερο  το  ενδιαφέρον 
του  κι  ύστερα  από λίγες  μέρες  βρέθηκε  ξανά  έξω  απ’ την πόρτα 
της. Ή ταν  αποφασισμένος  να  την  πιέσει,  αν  χρειαζόταν,  για  να 
αποσπάσει τις πληροφορίες που ήθελε. Χτύπησε πολλές φορές το 
κουδούνι  της,  μα  απόκριση  δεν  πήρε.  Ετοιμαζόταν  να  φύγει 
άπρακτος,  όταν  άνοιξε  η  εξώπορτα  του  διπλανού  διαμερίσματος 
και  μια  νέα  γυναίκα  τον  ενημέρωσε  ότι  η  κυρία  Κωνσταντία 
αρρώστησε  βαριά  και  προχθές  μεταφέρθηκε  εσπευσμένα  στο 
νοσοκομείο Παπανικολάου. 
  Νοσηλευόταν      με   πνευμονικό     οίδημα     και   αναπνευστικά 
προβλήματα      σ’  έναν   τετράκλινο    θάλαμο     της  παθολογικής 
κλινικής.  Το  πρόσωπό  της  ήταν  ωχρό,  λες  κι  ήταν  βαμμένο  στο 
χρώμα  του  θανάτου.  Εξασθενημένη  κείτονταν  στο  κρεβάτι  με 
ορούς και οξυγόνο, ενώ δίπλα της παρέστεκε η μικρότερη αδελφή 
της. Έ νιωθε  να  γλιστρά  αυτός  ο  όμορφος  κόσμος  από  μέσα  της 
σαν  να  ’ταν  αέρας.  Την  εγκατέλειπαν  οι  αντοχές  της,  φαινόταν 
στα  άψυχα  μάτια  της.  Μόνο  όταν  είδε  τον  Ευγένιο  απέκτησαν 
λίγη σπιρτάδα – ξεπήδησαν θύμησες από τα περασμένα. 

                                   

  «Αφού θέλεις τόσο πολύ να μάθεις την αλήθεια, θα σ’ την πω να 
φύγει  κι  από  πάνω  μου  το  κρίμα»,  του  είπε  η  μαία  με  σιγανή 
φωνή.  «Εκείνο  το  βράδυ,  λοιπόν,  γεννήθηκαν  δύο  μωρά  από  την 
ίδια   μάνα…   δυο   δίδυμα   αγοράκια,   που   έμοιαζαν   σαν   δυο 
σταγόνες νερό… Το όνομα της γυναίκας δεν το θυμάμαι. Θα  ’ταν 
γύρω  στα  τριάντα,  χήρα  και  σε  άθλια  οικονομική  κατάσταση… 
Δεν  είχε  στον  ήλιο  μοίρα, γι’  αυτό  κι  αποφάσισε  να  θυσιάσει το 
ένα  από τα  δυο παιδιά της  και να το  δώσει για  υιοθεσία  σε  μια 
ευκατάστατη  οικογένεια.  Με  τα  χρήματα  που  θα  ’παιρνε,  θα 
μεγάλωνε  το  άλλο  και  θα  μπάλωνε  τις  ανάγκες  της  για  αρκετό 
καιρό. Έ τσι κι έγινε…» 
  «Πώς   ακριβώς;   Πες   μου»,  την   παρότρυνε   ο   Ευγένιος  να 
συνεχίσει. 
  «Μετά  τη  γέννα  τής  ζήτησα  να  μου  δώσει  το  ’να  από  τα  δύο 
μωρά.  Τα  κρατούσε  στην  αγκαλιά της, το  ένα  δεξιά  και το  άλλο 
αριστερά,  αλλά  στην  κατάσταση  που  βρισκόταν  δεν  ήταν  εύκολο 
να  επιλέξει…  Κοιτούσε  πότε  το  ένα  πότε  το  άλλο,  μήπως  βρει 
κανένα  σημάδι  πάνω  τους  ή  έστω  μια  διαφορά,  αλλά  τίποτα. 
Τότε αποφάσισε να κρατήσει το μωρό που είχε στα δεξιά της για 
να της πάνε όλα δεξιά… Έ τσι τα  ’φερε η ζωή. Να πάρω το άλλο 
μωρό  απ’  την  αγκαλιά  της  και  να  το  παραδώσω  σε  μιαν  άλλη 
γυναίκα που περίμενε σ’ ένα από τα διπλανά δωμάτια». 
  «Ποια ήταν αυτή η γυναίκα;» τη ρώτησε ο Ευγένιος με αγωνία. 
  Η  μαία  έσφιξε  το  στόμα  της  και  λέξη  δεν  μπορούσε  να 
αρθρώσει. Πώς να του αποκαλύψει τέτοιο μυστικό; 
  «Πες  μου,  κυρία  Κωνσταντία.  Ποια  ήταν;»  επέμενε  εκείνος 
καθώς, γερμένος  πλάι  στο  κρεβάτι της, την  κοίταζε  παρακλητικά 
μέσα στα μάτια. 
  «Η Ελισάβετ Παλαιολόγου…» ξεστόμισε με τρεμάμενη φωνή. 
  Ο Ευγένιος κοκάλωσε. Εκείνη τη στιγμή νόμισε ότι χάνεται η γη 
κάτω απ’ τα πόδια του. Αν και ήταν προετοιμασμένος για όλα, η 
οδυνηρή  αλήθεια  τον  συγκλόνισε. Όλα  έμοιαζαν  να  ξεθωριάζουν 
ολόγυρά  του,  σαν  να  έσβηνε  ο  κόσμος που  γνώρισε  και  τη  θέση 
του να  έπαιρνε  ένας  άλλος,  άγνωστος,  αποτροπιαστικός. Έ κλεισε 
τα μάτια κι ένιωσε ένα μούδιασμα να διαπερνά όλο του το σώμα. 
Μαράθηκε  το  πρόσωπό  του  κι  η  εικόνα  που  είχε  για  τον  εαυτό 
του, του υποδειγματικού και άμεμπτου εισαγγελέα, εξανεμίστηκε 
μεμιάς. 
  Η  μαία  βλέποντας την  αντίδρασή του  προσπάθησε  να  αμβλύνει 
τις εντυπώσεις. 
  «Υπάρχουν  άνθρωποι  που  γεννούν  παιδιά…  και  δεν  έχουν  τη 
δυνατότητα  να  εκτιμήσουν  αυτή  τη  νέα  ζωή»,  του  είπε  σιγανά. 
«Ό μως,   υπάρχουν   και  ζευγάρια  που   έχουν  όνειρο  ζωής  να 
αποκτήσουν  ένα  παιδί  και  δεν  μπορούν.  Αλλά  το  αξίζουν…  Ας 
πάρει  λοιπόν  ο  καθένας  ό,τι  του  αξίζει.  Όταν  κοστολογείς  ένα 
παιδί  με  λεφτά,  καλύτερα  να  πληρωθείς  και  να  φύγεις,  κι  ας 
πάρουν το παιδί αυτοί που θα το εκτιμήσουν πραγματικά». 
 Ό σο  κι  αν  επιχείρησε  η  μαία  να  εξωραΐσει  τα  πράγματα,  δεν 
υπήρχαν  λόγια  για  να  κατευνάσουν  τη  σύγκρουση  μέσα  του. 
Μέσα  σε  μια  στιγμή  ανατράπηκε  ολόκληρη  η  ζωή  του.  Από  μια 
σύμπτωση άλλαξε η μετέπειτα πορεία του – αλλιώς θα μπορούσε 
να ήταν ο ίδιος στη θέση του Χάρη. 

                                   

Την ίδια κιόλας μέρα, μαζεύοντας τα συντρίμμια του πήγε να δει 
τη  μητέρα  του.  Εκεί  συντελέστηκε  ο  επόμενος  και  μεγαλύτερος 
οδυρμός.  Έ πεσε  ο  ουρανός  πάνω  στη  δύστυχη  Ελισάβετ,  που 
χρόνια τώρα  κρατούσε  επτασφράγιστο  μυστικό την  υιοθεσία του 
Ευγένιου.  Κι  όταν  στέρεψαν  πια  τα  δάκρυά  της,  απάλυνε  λίγο 
τον πόνο της μ’ έναν καλό λόγο: 
  «Μόνο  εσένα  γνώρισα  για  πραγματική  μητέρα  κι  έτσι  θα 
εξακολουθώ να σε θεωρώ πάντα». 
  Συντετριμμένος  έφυγε  απ’  το  πατρικό  του.  Δεν  τον  χωρούσε  ο 
τόπος. Πήρε το  αυτοκίνητό του και  ξεχύθηκε στους δρόμους, σαν 
να  ’θελε  να  ξεφύγει  από  τον  ίδιο  του  τον  εαυτό.  Σκέφτηκε  να 
πάει  στην  Κέρκυρα,  να  συναντήσει  τον  Χάρη  στις  φυλακές,  μα 
συγκρατήθηκε.  Πώς  θα  τον  κοίταζε  στα  μάτια  ύστερα  από  όσα 
έγιναν; 
  Οδηγούσε  χωρίς  σταματημό.  Βγήκε  έξω  απ’  την  πόλη  και 
τράβηξε   ανατολικά.  Πέρασε  λίμνες  και   βουνά,  και   από  τις 
σκέψεις του δεν έβγαινε το ερώτημα ποιος ήταν τελικά.  Ξαφνικά 
είχε  ανατραπεί  όλο  το  στερέωμά  του.  Η  θέση  του  δικαστή  τον 
είχε  μετατρέψει  σε  ναρκισσιστή  και  το  αναγνώριζε  πλέον·  το 
αναδείκνυε  θέλοντας  και  μη  ο  εξουσιαστικός  του  ρόλος.  Τα 
έβλεπε  όλα  αφ’  υψηλού,  έτσι  είχε  διαπαιδαγωγηθεί  από  μικρός. 
Αυτή ήταν και η κύρια αιτία να μην τα καταφέρνει και τόσο καλά 
στις  διαπροσωπικές  του  σχέσεις.  Γιατί  είχε  γίνει  νησί,  χωρίς  ν’ 
απλώνει γέφυρες επικοινωνίας στους άλλους. 
  Μόνο  με  τη  Μαρία  ένιωσε  την  επιθυμία  να  ρίξει  τέτοιες 
γέφυρες.     Φαινόταν     στις    ματιές    τους    κάθε    φορά     που 
συναντιούνταν      στους    διαδρόμους      και   στα    γραφεία     του 
Δικαστικού  Μεγάρου.  Μυστική  η  γλώσσα  των  ματιών,  έκρυβε 
υποσχέσεις…  Κι  όταν  ο  Ευγένιος  επέστρεψε  στο  γραφείο  του 
ύστερα από δυο τρεις μέρες άσκοπης περιπλάνησης, ήταν ο μόνος 
άνθρωπος που λαχταρούσε να δει. Αποζητούσε λίγο φως στη ζωή 
του. 
  Επιδίωξε  ο  ίδιος  να  τη  συναντήσει  και  σαν  μαθητούδι  έψαχνε 
μια  δήθεν  τυχαία  αφορμή  προσέγγισης,  η  οποία  του  δόθηκε  το 
μεσημέρι     στον     διάδρομο      έξω    απ’    το    γραφείο      της. 
Επιστρατεύοντας όσο θάρρος του  ’χε απομείνει, την πλησίασε και 
της πρότεινε: 
  «Τι   θα   ’λεγες,   Μαρία,   να   πηγαίναμε   για   φαγητό   όταν 
σχολάσουμε;» 
  «Γιατί  όχι»,  δέχτηκε  την  πρόσκλησή  του,  αφού  μέρες  τώρα 
περίμενε μια κίνηση. 
  Κατέληξαν  σ’  ένα  πολυτελές ρεστοράν του  κέντρου.  Κοντά της 
ένιωθε    να   τον   περιβάλλει     μια   ακαθόριστη     ζεστασιά,    με 
αποτέλεσμα      σιγά    σιγά    να   της   ανοίξει    την   ψυχή    του, 
αποκαλύπτοντάς   της   όσα   έκρυβε   πίσω   απ’   τη   μάσκα   του 
εισαγγελέα.     Γινόταν    πιο   ανθρώπινος.     Της    φανέρωνε     ένα 
διαφορετικό   πρόσωπο   γεμάτο   από   ευαισθησίες,   που   όντως 
προσέλκυσαν περισσότερο το ενδιαφέρον της Μαρίας. 
  Απ’  ό,τι  φαινόταν,  γιατί  στην  αρχή  όλα  είναι  όμορφα  και 
μαγικά,  είχαν  πολλά  κοινά  ενδιαφέροντα  αλλά  και  κοινά  σημεία. 
Εκτός  απ’  αυτά όμως, η  Μαρία ένιωθε  ασφάλεια δίπλα σ’  αυτόν 
τον ισχυρό άντρα. 
  Το ίδιο επαναλήφθηκε και τις ερχόμενες μέρες κι όλο μίκραινε η 
απόσταση  μεταξύ  τους.  Αν  κι  ήταν  συγκρατημένοι  και  οι  δυο, 
κρατώντας  ακόμη  τα  προσχήματα,  μέσα  τους  άναβε  η  φλόγα. 
Φαινόταν  στο  βλέμμα  τους  που  υποδαύλιζε  κρυφές  υποσχέσεις. 
Ώ σπου  ήρθε  ένα  βράδυ  Σαββάτου.  Γενάρης  μήνας  κι  έξω  έκανε 
παγωνιά.  Η  νυχτερινή  τους  έξοδος  απόψε  περιλάμβανε  κρασί  σ’ 
ένα ήσυχο μπαρ, κάτω απ’ το αχνό φως των κεριών. 
  Ο  Ευγένιος,  βλέποντας  πρόσφορο  έδαφος  και  κάτω  από  την 
επήρεια του αλκοόλ και της επιμονής της να μάθει πιο πολλά για 
τον  ίδιο,  ανοίχτηκε  περισσότερο.  Μοιράστηκε  μαζί  της  αρκετά 
από  κείνα  που  τον  βασάνιζαν  τελευταία  και  της  μίλησε  για  την 
υιοθεσία  του.  Ή θελε  σε  κάποιον  να  τα  πει,  να  ξελαφρώσει  το 
βαρύ φορτίο που κουβαλούσε. 
  Κάποια στιγμή υγράνθηκαν τα θλιμμένα μάτια του και η Μαρία 
πήγε δίπλα του και τον αγκάλιασε τρυφερά. Ή ταν ένα παιδί που 
έψαχνε για νέα ταυτότητα. 
  «Σε  καταλαβαίνω»,  του  είπε  σιγανά  στ’  αυτί.  «Είναι  δύσκολο 
αυτό που περνάς». 
  «Βρίσκομαι   σ’   ένα    μεταίχμιο.   Σαν   να    μην   ξέρω   ποιος 
πραγματικά είμαι». 
  «Έ ψαξες   για   τους   βιολογικούς   σου   γονείς;»   τον   ρώτησε 
λύνοντας αργά το στοργικό της αγκάλιασμα. 
  «Ναι.  Έ μαθα  ποιοι   είναι…»   απάντησε  σκυθρωπός  εκείνος. 
«Ενημερώθηκα  από  το  Παπάφειο Ί δρυμα,  εκεί  που  μεγάλωσε  ο 
αδελφός  μου.  Ο  πατέρας  ήταν  άνθρωπος της  νύχτας.  Σκοτώθηκε 
σ’ έναν καβγά λίγους μήνες πριν γεννηθούμε εμείς». 
  «Και η μάνα;» 
  «Τραγουδίστρια…  αμφιβόλου  ηθικής.  Αφού  πούλησε  εμένα  για 
να  βγάλει  λεφτά,  σε  τέσσερα  χρόνια  επενέβη  η  Πρόνοια  και  της 
πήρε και το άλλο της παιδί. Την είχε παρασύρει ο κατήφορος και 
ούτε  κι  εκείνο τελικά  μπορούσε να  αναθρέψει.  Το παρατούσε τα 
βράδια από δω κι από κει ή το άφηνε  μόνο του στο σπίτι για να 
μπορεί να δουλεύει». 
  «Και τι απέγινε;» 
  «Κατέληξε   αλκοολική,  όπως  μου   είπαν.  Τα  πρώτα  χρόνια 
πήγαινε  κι  έβλεπε  κάπου  κάπου  τον  Χάρη,  μετά  τα  ίχνη  της 
εξαφανίστηκαν». 

                                    

Αργά το βράδυ, διψασμένοι και οι δυο να σμίξουν, κατέληξαν στο 
κρεβάτι  του,  να  σβήνουν  με  παράφορο  πάθος  τη  φωτιά  που 
κόχλαζε  μέρες τώρα  μέσα τους.  Κάτι  που  επαναλήφθηκε  και τις 
επόμενες νύχτες… 
  Ο    Ευγένιος    ένιωθε    να   τον    πλημμυρίζουν     πρωτόγνωρα 
συναισθήματα και σκέψεις. Είχε αφεθεί στο ορμητικό ποτάμι του 
έρωτα  που  όλα  μπορεί  να  τα  ανατρέψει.  Η  Μαρία  πάλι,  ενώ 
εξαρχής  την   προσέλκυσε   αυτός  ο   μυστηριώδης   και   ισχυρός 
άντρας, γρήγορα  αντιλήφθηκε  ότι  είχε να  κάνει  μ’  έναν  άνθρωπο 
που  κατακλυζόταν  από  συναισθήματα  αδυναμίας  απέναντι  στη 
μοίρα του.  Φερόταν  σαν  να  μην  είχε τον  έλεγχο της  κατάστασης 
και αποζητούσε μιαν αγκαλιά για να νιώσει ασφάλεια. 
  Αν  και  του  έδωσε  εξαρχής  απλόχερα  ό,τι  ζητούσε  εκείνος, 
σταδιακά  κατάλαβε  ότι  δεν  ήταν  ο  άντρας  που  της  ταίριαζε. 
Ή θελε  κάποιον  να  τη  στηρίξει,  ν’  ακουμπήσει  πάνω  του,  αλλά  ο 
Ευγένιος  δεν  έδειχνε  να  ανταποκρίνεται  στις προσδοκίες της.  Το 
παρέβλεψε  όμως  ελπίζοντας  ότι  η  στάση  του  αυτή  θα  ήταν 
παροδική, αλλά δεν άργησε να διαπιστώσει ότι έπεφτε έξω. 
  Δεν πέρασε μήνας και τα πρώτα ίχνη δυσαρέσκειας της Μαρίας 
άρχισαν   να   γίνονται   φανερά   στη   συμπεριφορά   της.  Ή ταν 
απόμακρη και απέφευγε να ιδωθούν με πρόφαση διάφορες αιτίες 
και  αφορμές.  Είχε  και  τις  δικές  της  έγνοιες.  Έ φτανε  πλέον  ο 
καιρός  που  θα  εκδικαζόταν  η  υπόθεση  του  κατά  δέκα  χρόνια 
μεγαλύτερου  αδελφού  της,  του  Νίκου  Παπαδάκη.  Μια  υπόθεση 
που  ο  ίδιος  ο  Παπαδάκης  έφερνε  στο  δικαστήριο,  μηνύοντας 
μεγάλη  εφημερίδα  της  Θεσσαλονίκης  και  έναν  αρθρογράφο  της 
για συκοφαντία, διεκδικώντας ταυτόχρονα μεγάλες αποζημιώσεις. 
Ή ταν,  βλέπεις,  ένας  ανερχόμενος  πολιτικός  με  πολλές  αξιώσεις. 
Ξεκίνησε  ως  μάχιμος  συνδικαλιστής,  που  σταδιακά  μεταπήδησε 
σε ζηλευτές θέσεις, όπως δημοτικός σύμβουλος, αντιδήμαρχος, και 
με  βλέψεις  ακόμα  πιο  ψηλές.  Καπνός  όμως  χωρίς  φωτιά  δεν 
υπάρχει.  Η  Μαρία  ήξερε  ότι  ο  αδελφός της  δεν  έχει  και  πολλές 
ηθικές αναστολές προκειμένου να πετύχει κάτι, κι ανησυχούσε για 
μια αρνητική απόφαση του δικαστηρίου. 
  Η  αλλαγή  της  γρήγορα  έγινε  αντιληπτή  από  τον  Ευγένιο. 
Έ τρεμε στην  ιδέα  μην τυχόν τη χάσει.  Μια  ακόμη  άρνηση  θα του 
στοίχιζε ακριβά, γι’ αυτό και προσπαθούσε να είναι διαλλακτικός 
μαζί  της.  Έ να  μεσημέρι  που  συναντήθηκαν  στις  σκάλες  του 
Δικαστικού Μεγάρου, της 
είπε: 
  «Δίνεις την εντύπωση ότι  μ’ αποφεύγεις. Έ χεις να φανείς μέρες 
απ’ το σπίτι». 
  «Έ χω  κι  εγώ  τα  δικά  μου»,  μουρμούρισε  εκείνη.  «Αλλά  δεν 
είδα να νοιάζεσαι και τόσο πολύ για μένα…» 
  «Τι σε προβληματίζει; Πες μου». 
  Δίστασε προτού απαντήσει. 
  «Ανησυχώ για τον αδελφό μου. Σε λίγες εβδομάδες εκδικάζεται 
στο   Πενταμελές   εκείνη   η   υπόθεσή   του   περί   συκοφαντικής 
δυσφήμισης.  Αν  δεν  δικαιωθεί,  θα  έχει  επιπτώσεις  όχι  μόνο  σε 
κείνον  αλλά  και  σε  όλη  την  οικογένειά  μας»,  είπε  φανερά 
αναστατωμένη      και   συμπλήρωσε:      «Θέλω    να   με   βοηθήσεις, 
Ευγένιε». 
  «Να  σε  βοηθήσω…»  έκανε  πρόθυμα  εκείνος.  «Τι  θέλεις  να 
κάνω;» 
  «Θα  ήταν  καλό  λόγω  της  θέσης  του  να  έχει  μια  πιο  ευνοϊκή 
μεταχείριση  στο  δικαστήριο…  Και  νομίζω  ότι  μπορείς  να  το 
μεθοδεύσεις  εσύ  αυτό,  ανεξάρτητα  από  το  ποιοι  θα  καθίσουν 
στην έδρα, αφού ο φάκελός του περνάει από το γραφείο σου». 
  «Ξέρεις τι μου ζητάς;» δυσανασχέτησε ο Ευγένιος. 
  «Μπορείς να το κάνεις. Στο χέρι σου είναι…» 
  Του  ζητούσε  να  υπερβεί  τα  όριά  του  και  να  επηρεάσει  την 
απόφαση  του  δικαστηρίου,  κάτι  που  δεν  το  επέτρεπε  ο  κώδικας 
αξιών του και η αδιαφιλονίκητη ηθική του. Μονομιάς γκρεμίστηκε 
όλη η μαγική εικόνα που είχε σχηματίσει για κείνη και άρχισε να 
μετανιώνει  επειδή  αφέθηκε  να  συνδεθεί  συναισθηματικά  με  μια 
γυναίκα που δεν της άξιζε. 
  Άυπνο  τον  βρήκε  το  πρωί.  Η  αρνητικότητα  που  βίωνε  τον 
πλήγωνε  αφάνταστα.  Τον  τελευταίο  καιρό  όλα  μαζεμένα  είχαν 
πέσει πάνω του. Και σκεφτόταν ποιο είναι το δίκαιο και ποιο το 
άδικο τελικά.  Μήπως  δεν  ήταν  άδικο  ότι  απέκρυπτε την  αλήθεια 
απ’  τον  αδελφό  του;  Που  δεν  είχε  το  θάρρος  να  έρθει  σε 
επικοινωνία μαζί του; 
  Ανταριασμένη  ήταν  η  όψη  του  όταν  εμφανίστηκε  γύρω  στις 
εννιά  στο γραφείο του.  Παρήγγειλε  καφέ  και  ύστερα  ζήτησε τον 
φάκελο του Νίκου Παπαδάκη. Τον κέντριζε η περιέργεια να μάθει 
περισσότερα.  Απ’  την  πρώτη  ματιά,  δεν  φαινόταν  να  έχει  κάτι 
επιλήψιμο    ή   διαφορετικό     από   παρόμοιες     σκανδαλοθηρικές 
υποθέσεις.  Κατέφευγε  στη  δικαιοσύνη  εναντίον  μιας  εφημερίδας 
της  πόλης,  η  οποία  σε  άρθρο  της  καταφερόταν  ανοιχτά  εναντίον 
του  για  ύποπτες  υποθέσεις,  ζητώντας  να  αποκατασταθεί  το 
όνομά του. 
  Το  δημοσίευμα  της  εφημερίδας  ήταν  όντως  βαρύ  κι  ασήκωτο. 
Στην  αρχή  έκανε λόγο για  έναν  ιδεαλιστή που  έδωσε τα  μέγιστα 
στον  συνδικαλιστικό  αγώνα,  ενώ  διεκδικούσε τα  δικαιώματα των 
εργαζομένων  χωρίς  να  δουλέψει  κατ’  ουσίαν  ποτέ  στη  ζωή  του. 
Πατώντας πάνω σε  άλλους,  αναρριχήθηκε στις υψηλότερες θέσεις 
του  εργατικού  κινήματος,  αποκτώντας  έτσι  ισχύ  στο  κυβερνών 
κόμμα, όπου και ανήκε πολιτικά. Με τόσο λαό πίσω του είχε και 
την  εύνοια του  πάτρωνά του  και  ισχυρού  άνδρα της  κυβέρνησης, 
χωρίς  να  αναφέρει  το  όνομά  του.  Στη  συνέχεια  τον  ενέπλεκε  σε 
οικονομικά  σκάνδαλα  του  δήμου  –  σε  μίζες  και  παράνομες 
αναθέσεις έργων. Στο τέλος, το άρθρο έκλεινε με υπονοούμενα αν 
οι  νόμιμες  αμοιβές  του  μπορούν  να  δικαιολογήσουν  τη  διόλου 
ευκαταφρόνητη περιουσία που απέκτησε στο μεταξύ. 
  Μέσα στη διάβρωση της πολιτικής ζωής μας, σχεδόν 
καθημερινά  τα  σκάνδαλα  έδιναν  κι  έπαιρναν  στον  Τύπο.  Εξίσου 
είχαν  απασχολήσει  και  τη  δικαιοσύνη,  χωρίς  όμως να  μπορεί  να 
τα  διαλευκάνει  πλήρως.  Σαν τις  καραμέλες τα  μασούσε  πλέον  ο 
λαός  με  όσα  γίνονταν  κάθε  τόσο.  Στη  γενικευμένη  πολιτική 
παρακμή, η υπόθεση του Νίκου Παπαδάκη φαινόταν σαν όλες τις 
προηγούμενες   που   αναιρούνταν   χωρίς   αποδεικτικά   στοιχεία. 
Οπότε  μόνο  ο  λόγος  κάποιων  άρθρων  στον  Τύπο  είχε τη  δύναμη 
να δράσει. 
 Έ φυγε  προβληματισμένος  από  το  γραφείο  του  αργά  εκείνη  τη 
μέρα   και   μόλις   έπεσε   η  νύχτα,   άρχισε  πάλι   ο   εσωτερικός 
αρνητικός  του  διάλογος.  Κάποια  στιγμή  δεν  άντεξε  άλλο,  ήθελε 
να  μιλήσει  σ’  έναν  δικό  του  άνθρωπο.  Τον  μόνο  που  σκέφτηκε 
ήταν  ο  Μιχάλης  Αγγέλου.  Του  τηλεφώνησε  και  εν  ολίγοις  τού 
περιέγραψε την κατάστασή του. 
  «Δεν  μπορώ  να  βρω  μια  γυναίκα  να  σταθεί  δίπλα  μου», 
εξέφρασε στο τέλος τον πόνο του. 
  «Πληγώνεσαι  γιατί  έχεις  προσδοκίες. Ό σο  λιγότερες  έχεις  απ’ 
τους  ανθρώπους,  τόσο  πιο  ισχυρός  θα  αισθάνεσαι  και  δεν  θα 
απογοητεύεσαι εύκολα. Απογοητευόμαστε από τους άλλους γιατί 
θέλουμε  να  κάνουν  ό,τι  θα  κάναμε  εμείς  στη  θέση  τους.  Ο 
καθένας  λειτουργεί  σύμφωνα   μ’   αυτά  που  έχει   μάθει…   Οι 
προσδοκίες  που  έχεις  από  τους  άλλους  σε  φέρνουν  σ’  αυτή  τη 
θέση, αν δεν τις είχες δεν θα εισέπραττες αυτή τη ματαίωση…» 
  Του πρότεινε να βάλει μια προστατευτική ασπίδα μπροστά του, 
ώστε να  μειωθεί η απογοήτευσή του για τον τρόπο που φέρονται 
οι άνθρωποι. 
  Ενόψει  λοιπόν  της  επικείμενης  δίκης,  μια  ανώνυμη  καταγγελία 
που  έφτασε  με  το  ταχυδρομείο  αναστάτωσε  ξανά  τον  Ευγένιο 
αλλά  και  τους  συναδέλφους  του  στο  γραφείο.  Είχε  παρόμοιο 
ύφος  με  το  δημοσίευμα.  Ο  αποστολέας  της  εξαρχής  έθετε  το 
ερώτημα: Ως πότε η δικαιοσύνη θα καλύπτει τους απατεώνες που 
ληστεύουν  κατά  συρροή  το  κράτος;  Αναφερόταν  στη  γνωστή 
υπόθεση του αντιδήμαρχου, προτρέποντας τις διωκτικές Αρχές να 
ερευνήσουν  σε  βάθος το ποιόν του,  καθώς και τα  οικονομικά του 
δήμου, για να  αποσαφηνιστεί η  αλήθεια. Αν και  θεωρούσε τον  εν 
λόγω πολιτικό αναμιγμένο σε πολλές καταχρήσεις, έναν λύκο που 
φυλάει τα πρόβατα, που  θα  μπορούσε να πουλήσει ακόμη και τη 
μάνα  του,  παρ’  όλ’  αυτά  υποστήριζε  ότι  είναι  το  εξιλαστήριο 
θύμα  ενός  βρώμικου  παιχνιδιού  που  παράγει  το  πολιτικό  μας 
σύστημα.   Και  το   μαχαίρι  το   ’μπηγε  πιο   βαθιά   στο  τέλος, 
λέγοντας  πως  είναι  ένας  ενδιάμεσος κρίκος σε  κάποιον  άνθρωπο 
της   κυβέρνησης   και   έναν   μεγαλοεργολάβο   από   τον   οποίο 
απέκτησε και την εξοχική του κατοικία στη Χαλκιδική. 
  Αμφιταλαντεύτηκε  λίγες  μέρες  για  τη  στάση  που  θα  κρατούσε 
στην  υπόθεση.  Ακόμη  ποθούσε  τη  Μαρία  και  λαχταρούσε  μια 
αναθέρμανση  στη  σχέση  τους.  Μα  δεν γινόταν  να  μη  σταθεί  στο 
ύψος των  περιστάσεων.  Άλλωστε,  μετά την  ανώνυμη  καταγγελία 
ήταν υποχρεωμένος να διενεργήσει προκαταρκτική εξέταση, αλλά 
και  η  πιθανή  εμπλοκή  υψηλού  προσώπου  σε  διαφθορά  κέντριζε 
περισσότερο το ενδιαφέρον του. 

                                   

Ο  Νίκος  Παπαδάκης  κέρδισε  εντέλει  τη  δίκη  ύστερα  από  λίγες 
εβδομάδες.     Το   δικαστήριο     θεώρησε    τις   καταγγελίες    της 
εφημερίδας  ανυπόστατες  και  ψευδείς  και  επέβαλε  ποινές  στους 
δύο  εναγόμενους,  τον  ιδιοκτήτη  της  και  τον  αρθρογράφο  του 
κειμένου,  από  έναν  χρόνο  φυλάκισης  με  τριετή  αναστολή.  Κατά 
τη  διάρκεια  της  εκδίκασης  της  υπόθεσης  το  ακροατήριο  ήταν 
αρκετά ηλεκτρισμένο κι έδειξε κατάφωρα τη δυσαρέσκειά του με 
την   απόφαση.   Αν   και    με   την   απόφαση   του   δικαστηρίου 
καλύπτονταν πλέον  οι  ατασθαλίες του  Παπαδάκη,  η  κοινή γνώμη 
είχε  σχηματίσει  διαφορετική  άποψη.  Τα  επιχειρήματά  του  δεν 
έπειθαν σχεδόν κανέναν. 
  Την  ίδια  εντύπωση  είχε  σχηματίσει  και  ο  Ευγένιος,  που  σε  μια 
γωνιά    της   αίθουσας    παρακολουθούσε       απαρατήρητος.     Εκεί 
δοκίμασε  και  μια  ευχάριστη  έκπληξη,  όχι  με την  ετυμηγορία του 
δικαστηρίου,  αλλά  όταν  είδε  ανάμεσα  στον  κόσμο  τη  Φανή. 
Κάποια  στιγμή  διασταυρώθηκαν  τα  βλέμματά  τους  και  την 
κοίταξε  με  προσήνεια. Έ νιωθε  σαν  κάτι  το  οικείο  να  αιωρείται 
ανάμεσά  τους…  Είδε  ακόμη  και  τον  συμπαθή  δάσκαλο,  τον 
Ζαχαρία  Μαρωνίτη,  που  καθόταν  δίπλα της,  όπως τότε  στη  δίκη 
του Χάρη. 
  Από πληροφορίες που είχε συγκεντρώσει ο Ευγένιος, γνώριζε τη 
σημασία  αυτού  του  ανθρώπου  στη  ζωή  του  αδελφού  του.  Από 
καιρό τώρα  σκεφτόταν  να τον  συναντήσει  και  να του  φανερώσει 
την  αλήθεια.  Κι  όταν  τον  είδε  ανέλπιστα  μπροστά  του,  το 
θεώρησε ως σημάδι να περάσει στο επόμενο βήμα. 
  Έ να  απόβραδο,  λοιπόν,  που  ψιλόβρεχε,  μάζεψε  όλο  το  θάρρος 
του και πήγε στο σπίτι του στην Άνω Πόλη. Χτύπησε το κουδούνι 
και περίμενε. 
  «Εσείς;» έκανε έκπληκτος ο Ζαχαρίας μόλις τον αναγνώρισε. 
  «Καλησπέρα. Θα μπορούσα να σας απασχολήσω λίγο;» 
  «Παρακαλώ, περάστε». 
  Κάθισαν στο καθιστικό και χωρίς να χρονοτριβεί ο Ευγένιος του 
εξήγησε  τους  λόγους  της  επίσκεψής  του.  Ακόμη,  του  αποκάλυψε 
ό,τι   συνέβη   εκείνη   τη   μοιραία   νύχτα   της   γέννας   με   κάθε 
λεπτομέρεια.   Ο   δάσκαλος   έμεινε   άναυδος.   Τον   άκουγε   με 
προσήλωση  κι  απ’  το  στόμα  του  έβγαιναν  μόνο  επιφωνήματα. 
Ύστερα  του  είπε  για  τη  ζωή  του  και  στο  τέλος  ζήτησε  να  μάθει 
περισσότερα για τον αδελφό του. 
  «Ο  Χάρης  ήταν  ένα  παιδί  με  πολλά  ταλέντα»,  παραδέχτηκε  ο 
γκριζομάλλης δάσκαλος  με λυπημένη φωνή. «Είχε το χάρισμα να 
μπορεί  να  συνθέτει  πληροφορίες  και  να  απλουστεύει  δύσκολες 
έννοιες. Αλλά και άλλα ταλέντα τα οποία δεν αξιοποιήθηκαν ποτέ 
όπως έπρεπε». 
  «Έ μαθα ότι ασχολούνταν με ξυλόγλυπτα». 
  «Να  ’ταν  μόνο  αυτό…  Αγιογραφούσε  κιόλας,  ζωγράφιζε.  Τα 
χέρια  του   μπορούν  να   κάνουν   θαύματα,   αλλά   δεν  το   ’χει 
αντιληφθεί  ακόμη.  Με  ό,τι  καταπιανόταν,  το  έκανε  καλά…  Σαν 
άνθρωπος  βέβαια  είχε  και  τις  αδυναμίες  του.  Ή ταν  ατίθασος, 
αψύς·  με  τόσα  που  πέρασε  δεν  μπορούσε  να  εκφράσει  κάτι 
διαφορετικό.  Έ βραζε  μέσα  του  και  με  την  παραμικρή  αφορμή 
ξεσπούσε,  όπως  η  λάβα  σε  ηφαίστειο.  Όλα  αυτά  όμως  είναι 
κατάλοιπα του παρελθόντος». 
  «Ό σο  μου  μιλάτε για τον Χάρη, νιώθω να τον  κατανοώ όλο  και 
πιο  πολύ.  Αλλά  δεν  μπορώ  να  εξηγήσω  την  εμπλοκή  του  με  την 
παρανομία». 
  «Στερημένος  μεγάλωσε,  σκεφτόταν  μια  καλύτερη  ζωή.  Έ να 
παιδί που το παράτησαν οι γονείς του, το μόνο που ξέρει είναι ο 
θυμός  του…  Μια  φορά  στα  δεκαεφτά  του  το  ’σκασε  από  το 
ίδρυμα.    Καταλάβαινε     ότι  η   ζωή   βρίσκεται    έξω   απ’   τον 
μαντρότοιχο  κι  ήθελε  να  τη  γευτεί. Ή ταν  ένα  πληγωμένο  αγρίμι 
που  προσπαθούσε  να  καλύψει τις πληγές του  με τη  σκληρότητα. 
Του  άρεσε  να  ζει  μακριά  από  κανόνες,  στο  περιθώριο,  γι’  αυτό 
και τον τραβούσαν άτομα της ίδιας ιδιοσυγκρασίας…» 
  Εκείνη   τη   στιγμή   ακούστηκε   το   κουδούνι   της   εξώπορτας, 
κάνοντας και τους δυο να αναπηδήσουν. 
  «Μάλλον θα είναι η Φανή. Είπε ότι θα περνούσε το βράδυ να με 
δει», τον ενημέρωσε ο δάσκαλος χαμηλόφωνα. 
  «Θα  σας  παρακαλούσα  ό,τι  είπαμε  να  μείνει  μεταξύ  μας προς 
το παρόν». 
  Ο  Ζαχαρίας  Μαρωνίτης  δέχτηκε  σιωπηρά την  επιθυμία του  και 
πήγε  ν’  ανοίξει  την  εξώπορτα.  Σε  λίγο  επέστρεψε  μαζί  με  τη 
Φανή, που σάστισε μόλις αντίκρισε τον Ευγένιο. 
  «Εσύ εδώ;» σχολίασε ψυχρά. «Το μόνο που δεν περίμενα». 
  «Ούτε  κι  εγώ  περίμενα  να  σε  συναντήσω  τότε,  στο  πάρκινγκ 
του δικαστηρίου. Θυμάσαι;» 
  «Δεν είναι το ίδιο. Εκείνο έτυχε. Εσύ για να  ’ρθεις εδώ, κάτι θα 
θέλεις». 
  «Μεσολάβησαν  πολλά  από  τότε  μέχρι  σήμερα.  Μ’  έβαλες  στον 
πειρασμό να ψάξω πιο βαθιά μέσα μου κι έψαξα». 
  «Και τι βρήκες;» ρώτησε ειρωνικά η Φανή. 
  «Οφείλω να πω ότι ανακάλυψα πολλά, που άλλα ήξερα κι άλλα 
αγνοούσα. Έ στω  και  τώρα  όμως  κατάλαβα  το  πόσο  σημαντικό 
είναι να  μπορεί  ο  καθένας να  δει τη  δική του  αλήθεια,  αλλά  και 
την αλήθεια του άλλου, που ’ναι εξίσου σημαντική». 
  «Τι να το κάνεις όταν κάποιος άλλος θα φάει τα νιάτα του πίσω 
απ’ τα  σίδερα της  φυλακής;» του  είπε  με  υψωμένο τον τόνο της 
φωνής της. 
  «Γι’ αυτό τον λόγο ήρθα, να επανορθώσω». 
  «Τώρα πια είναι αργά». 
  «Το δίκαιο δεν μπορεί κανείς να το σταματήσει». 
  «Είναι  δίκαιο  να  δικάζεται  μόνο  ένας  απαγωγέας  και  μάλιστα 
τόσο  αυστηρά,  και  όχι  όσοι  ληστεύουν  κατ’  εξακολούθηση  το 
κράτος;» 
  «Η   δικαιοσύνη   δεν   κάνει   διακρίσεις»,   διαμαρτυρήθηκε   ο 
Ευγένιος. 
  «Είδα    πώς    απονεμήθηκε   τις   προάλλες       στο   δικαστήριο», 
κάγχασε  η  Φανή.  «Έ τσι  θριαμβεύει  η  σήψη  παντού  κι  αυτοί  οι 
τύποι σαν τον Παπαδάκη  θα τα  ισοπεδώσουν όλα. Τίποτα δεν  θ’ 
αφήσουν όρθιο». 
  «Έ χεις κάποια σχέση μ’ αυτή την υπόθεση;» 
  «Σαν ελεύθερη δημοσιογράφος όλο και κάποια σχέση θα ’χω». 
  «Η Φανή  αρθρογραφεί στην  εφημερίδα», παρενέβη ο δάσκαλος, 
«και συνεργάζεται με τον δημοσιογράφο που δικάστηκε». 
  «Και  καταδικάστηκε  γιατί  είπε  μιαν  άλλη  αλήθεια»,  είπε  η 
Φανή.  «Τελικά  κατάφεραν  αυτού  του  τύπου  οι  πολιτικοί  να 
δημιουργήσουν   ένα   καθεστώς   τέτοιο   όπου   η   διαφθορά,   το 
ρουσφέτι  και  η  μίζα  να  θεωρούνται  λογικό  και  εύλογο  να 
συμβούν». 
  Η   επιθετική   συμπεριφορά   της   προκάλεσε   αμηχανία   στον 
Ευγένιο.  Συμφωνούσε  μαζί  της  κι  ας  μην  το  έδειχνε  –  δεν  το 
επέτρεπε  η  θέση  του. Έ βλεπε  όμως  ότι  η  δικαιοσύνη  έκλεινε  τα 
μάτια  της  στους  διεφθαρμένους  πολιτικούς,  ενώ  θα  ’πρεπε  να 
είναι  αυστηρότερη  μαζί  τους,  γιατί  οδηγούν  έναν  ολόκληρο  λαό. 
Ό μως,  ό,τι  σπείρεις,  θα  θερίσεις.  Όταν  η  κεφαλή  δίνει  το  κακό 
παράδειγμα,  τότε  κι  ο  λαός  δεν  θα  είναι  και  τόσο  συνεπής  με 
τους νόμους. Όπως το παιδί μιμείται τη συμπεριφορά των γονιών 
του, το ίδιο και ο λαός μιμείται τη συμπεριφορά των ηγετών του. 
Είχαμε  φτάσει  πια  στο  σημείο  η  διαφθορά  να  είναι  μια  επιλογή 
που  καθιστά  κάποιους  εξυπνότερους  από  τους  άλλους.  Μα  στη 
ζωή   υπάρχουν   σκαμπανεβάσματα   και   δυσάρεστα   απρόοπτα. 
Μόνον  αυτός  που  δεν  επιμένει  στην  ψευδαίσθηση  ότι  έχει  τον 
έλεγχο  των  πάντων  καθίσταται  ισχυρός,  διότι  κάνει  ό,τι  είναι 
καλύτερο χωρίς να σταθεί στο γιατί. 

                                    
Μέσα  σε  μικρό  χρονικό  διάστημα  είδε  ν’  αλλάζει  η  ζωή  του. 
Άρχισε  να  παρατηρεί  ότι  ο τρόπος που  έκρινε,  λειτουργούσε  και 
σκεφτόταν  δεν  ήταν  και  τόσο  φυσιολογικός.  Τον  βάραινε  όμως 
και   η  αμφισβήτηση   για   τις    μέχρι   τώρα    καταβολές   του. 
Συγκρούονταν  ακόμη  οι  δυο  κόσμοι  μέσα  του  όταν  πήγε  να 
συναντήσει   τον   Μιχάλη   Αγγέλου   στο   γραφείο   του   για   να 
ξεκαθαρίσει μερικά βασικά σημεία της προσωπικότητάς του. 
  «Τι  είναι  το  δίκαιο  κατά  τη  γνώμη  σου;  Το  σωστό;»  ήταν  ένα 
από τα πρώτα ερωτήματα του Ευγένιου. 
  «Δικαιοσύνη  ίσον  έλεος,  είπε  ο  Ιησούς»,  αποκρίθηκε  με  την 
ήρεμη  φωνή του  ο  θεραπευτής.  «Κάθε  κατηγορούμενος δεν  είναι 
ένα  τέρας  ή  ένας  περιθωριακός,  αλλά  μπορεί  οι  συνθήκες  της 
ζωής να τον οδήγησαν στο σκαμνί». 
  «Εγώ  δεν  έδειχνα  σχεδόν  σε  κανέναν  έλεος»,  παραδέχτηκε 
σκύβοντας   ένοχα   το   κεφάλι.   Σιώπησε   για   μια   στιγμή   και 
συνέχισε:  «Ό μως  και  η  μεγάλη  δόση  αλήθειας  μού  προκαλεί 
σύγχυση, σαν να μην μπορώ να τη διαχειριστώ». 
  «Η  αλήθεια  έχει  τρία  πρόσωπα.  Πώς  το  βλέπω  εγώ,  πώς  το 
βλέπει   ο   άλλος   και   πώς  είναι   στην   πραγματικότητα.   Στην 
περίπτωσή σου θα βοηθούσε να κατανοήσεις ότι προσφέροντας θα 
παίρνεις πολύ περισσότερα για σένα και η εικόνα του εαυτού σου 
θα γίνεται καλύτερη στα μάτια σου». 
  «Αν  και  αρχίζω να  βλέπω πιο  καθαρά τώρα,  ωστόσο  μου  μένει 
ένα ανεκπλήρωτο κενό». 
  «Πώς το προσδιορίζεις αυτό το κενό;» 
  «Δεν κατάφερα ποτέ να κάνω μια σχέση της προκοπής, ούτε και 
με τη Μαρία, παρ’ όλ’ αυτά που της πρόσφερα». 
  «Σκέφτηκες ποτέ, όταν ψάχνεις κάποιον να σε αγαπήσει ή να σε 
αποδεχτεί  όπως  είσαι  και  δεν  βρίσκεις  ανταπόκριση,  αν  αυτό 
οφείλεται  στο  ότι  εσύ  δεν  έχεις  δώσει  την  ανάλογη  αγάπη  και 
αποδοχή ποτέ σε κανέναν;» 
  «Ναι…»   απάντησε  διστακτικά  ο   Ευγένιος.  «Σχεδόν  πάντα 
έβαζα    έναν   τοίχο   ανάμεσα    σε   μένα    και   στους   άλλους. 
Απογοητεύτηκα  συχνά  στο παρελθόν  και  στη  συνέχεια  ήμουν πιο 
συγκρατημένος.  Γι’  αυτό  και  δεν  έδινα  τόσα  όσα  μπορούσα  να 
δώσω. Σε καμιά γυναίκα δεν βρήκα αυτό που έψαχνα…» 
  «Πάντοτε  θα  υπάρχουν  διαφορές,  και  καλό  θα  είναι  να  τις 
συμπεριλάβουμε  μαζί  με τον  άνθρωπό  μας συνειδητά  και  όχι  να 
προσπαθούμε  να  δημιουργήσουμε  έναν  σύντροφο  πανομοιότυπο 
του εαυτού μας. Γιατί δεν γίνεται να αλλάξεις κανέναν, μόνον αν 
τον  συμπεριλάβεις  θα  φέρνεις  την  ισορροπία.  Σε  μια  σχέση  δεν 
είναι  αναγκαίο  πάντοτε  να  τα  βλέπουν  και  οι  δύο  με  τον  ίδιο 
τρόπο». 
  «Πάντα σκεφτόμουν πως η γυναίκα που θα μπορούσε να σταθεί 
δίπλα μου θα ’πρεπε να ήταν η τέλεια. Αυτή που δεν θα ’χε κάνει 
ποτέ  λάθος  στη  ζωή  της.  Και  τώρα  διαπιστώνω  ότι  αυτό  ήταν 
λάθος μου». 
  «Κανείς  δεν  είναι  τέλειος.  Άλλωστε,  χωρίς  τα  λάθη  πώς  θα 
μάθει κανείς; Το δικό σου λάθος ήταν η προσδοκία σου να κάνουν 
οι  άλλοι  ό,τι  θα  έκανες  εσύ  στη  θέση τους,  κι  αυτό  είναι  σκληρό, 
γιατί  ο  καθένας  είναι  διαφορετικός  και  σηκώνει  τον  δικό  του 
σταυρό σε τούτη τη ζωή». 
  Τα    λόγια    του    διείσδυαν     βαθιά     στην    ψυχή    του    και 
συνειδητοποιούσε  ότι  δεν  άξιζε να  είναι πλέον  αυστηρός με τους 
ανθρώπους.  Κι  αυτό  άρχισε  να  επιδρά  πάνω  του  και  να  τον 
ελευθερώνει. 

                                     

Ο Ευγένιος μετά τη συνάντηση με τον Μιχάλη Αγγέλου ένιωσε να 
του  φεύγει  ένα  βάρος.  Έ βλεπε  υποκειμενικά  και  αφ’  υψηλού 
μέχρι πρότινος πολλές απ’ τις πτυχές του κόσμου, κι ενώ του είχε 
γίνει συνήθεια, δεν τον ικανοποιούσε πια. 
  Εκείνες  τις  μέρες  συγκέντρωσε  και  αρκετές  πληροφορίες –από 
υποθηκοφυλακεία, κτηματολόγιο και εφορία– που αφορούσαν την 
υπόθεση Παπαδάκη. Από τη διασταύρωσή τους διαπιστώθηκε ότι 
όντως  η  περιουσία  του  δεν  δικαιολογείται  από  τα  εισοδήματά 
του, όπως και τα μεγάλα χρηματικά ποσά που διατηρούσε ο ίδιος 
και η γυναίκα του σε λογαριασμούς τραπεζών. 
  Μπροστά   στα   νέα   δεδομένα,   ο   Ευγένιος  τον   κάλεσε  για 
εξηγήσεις.   Και   την   αμέσως   επόμενη     στιγμή   δέχτηκε   ένα 
τηλεφώνημα  από τη  Μαρία, την  άλλοτε  εκλεκτή της  καρδιάς του, 
που άστραψε και βρόντηξε: 
  «Ευγένιε,  σε  παρακαλώ  σταμάτα  αυτόν  τον  πόλεμο,  γιατί 
κανείς απ’ τους δυο μας δεν θα βγει κερδισμένος στο τέλος», τον 
προειδοποίησε. 
  «Δεν  μπορώ  να  κάνω  αλλιώς,  κι  έπειτα  δεν  έχω  να  φοβηθώ 
τίποτα», αποκρίθηκε εκείνος ενοχλημένος. 
  «Ούτε αν μαθευτεί ποιος είναι ο αδελφός σου;» 
  Ο  Ευγένιος  σώπασε  για  μια  στιγμή. Έ νιωθε  να  απειλείται  και 
ζύγιασε τις συνέπειες και τις επιλογές του. 
  «Από  σένα  όλα  τελικά  μπορεί  να  τα  περιμένει  κανείς»,  είπε 
απογοητευμένα στο τέλος. 
  «Έ ως εκεί που δεν φαντάζεσαι». 
  «Ε,  και  λοιπόν;»  φώναξε.  «Τι  τρομερό  νομίζεις  ότι  μπορεί  να 
γίνει μετά;» 
  «Αυτό θα το δούμε», είπε ψυχρά και του ’κλεισε το τηλέφωνο. 
  Ο  Ευγένιος  αναστατώθηκε.  Ως  πότε  θα  ανεχόταν  αυτή  τη 
σαπίλα;  Τον  πείσμωσαν  και  οι  απειλές  της,  και  όχι  μόνο  δεν 
ενέδωσε στο παιχνίδι της, αλλά εντατικοποίησε και τη διαδικασία 
της  έρευνας.  Κι  όταν  παρουσιάστηκε  ο  αδελφός  της  την  άλλη 
μέρα στην εισαγγελία, τον πέρασε από χίλια κόσκινα. 
  Από  την   αρχή  ήταν   αλαζονική  η   συμπεριφορά  του   Νίκου 
Παπαδάκη.  Κατά  τη  διάρκεια  της  προανάκρισης  όμως,  όταν 
άρχισαν  σιγά  σιγά  να  πέφτουν  οι  μάσκες,  μεταλλάχθηκε  σ’  ένα 
φοβισμένο  ανθρωπάκι,  που  προσπαθούσε  να  καλυφτεί  πίσω  απ’ 
τις πλάτες ισχυρών προσώπων. 
  Με   βάση   τα   επίσημα   στοιχεία   που   προέκυψαν   από   την 
προκαταρκτική  εξέταση,  αποδείχτηκε  ότι  η  περιουσία  του  όντως 
δεν  δικαιολογούνταν  από  τα  εισοδήματά  του.  Ως  εκ  τούτου, 
διαφαινόταν πως αποκτήθηκε από μη νόμιμες διαδικασίες. 
  Η διαπλοκή και η σήψη είχαν επεκταθεί τόσο, που περνούσαν σε 
όλους σχεδόν τους τομείς του κράτους – η ευθύνη του Παπαδάκη 
ήταν   κατά   τι   μικρότερη   από   των   υψηλών   προσώπων   που 
κάλυπταν τις ατασθαλίες του. «Απ’ το κεφάλι βρωμάει το ψάρι», 
αιτιολογούσε  αυτό  το  φαινόμενο  ο  Ευγένιος.  Αλλά  και  μια 
τροπολογία  στον νόμο περί  άρσης της  ασυλίας των πολιτικών  θα 
απέτρεπε το ρουσφέτι, τη  μίζα και τη διαφθορά, οπότε σταδιακά 
θα ερχόταν και η κάθαρση της κοινωνίας. 
  Μ’  αυτό  το  σκεπτικό  απευθύνθηκε  στους  ανωτέρους  του  με 
σκοπό  να  επεκτείνει  την  έρευνα  και  πιο  ψηλά.  Εκεί  όμως  τον 
σταματούσε  η  ίδια  η  νομοθεσία.  Διαπίστωνε  για  άλλη  μια  φορά 
ότι ένας μόνο άνθρωπος δεν μπορεί να τα βάλει μ’ ένα ολόκληρο 
σύστημα…  Στο  δικαστικό  σώμα  συναντούσε  ένα  αόρατο  τείχος 
που κάλυπτε τους πρωταίτιους. Και δεν έφτανε  μόνο αυτό, αλλά 
δέχτηκε  και  μια  πισώπλατη  μαχαιριά  από  την  άλλοτε  λατρευτή 
του  Μαρία,  η  οποία  πραγματοποίησε  άμεσα  τις  απειλές της  και 
τον κατήγγειλε ότι καταδιώκει τον αδελφό της επειδή ναυάγησε η 
σχέση  που  είχαν  οι  δυο  τους  τελευταία.  Και  χωρίς  κανένα 
δισταγμό  αποκάλυψε  τα  πάντα  για  τον  δικό  του  αδελφό,  κάτι 
που    ο    ίδιος   κρατούσε     ακόμη    κρυφό.     Η    κίνησή   της 
δημοσιοποιήθηκε  αμέσως  από  τον  Νίκο  Παπαδάκη  στα  μέσα 
ενημέρωσης  με  σκοπό  να  τον  γελοιοποιήσει  και  να  κερδίσει  τις 
εντυπώσεις.  Έ βγαινε   στα   κανάλια   της   τηλεόρασης   και   με 
δακρύβρεχτους  λόγους  διαλαλούσε  ότι  όλα  ήταν  μια  σκευωρία 
εναντίον  του  για  να  τον  εξοντώσουν  πολιτικά.  Και  απ’  ό,τι 
φαινόταν  το  πετύχαινε…  Γιατί  από  τη  μια  στιγμή  στην  άλλη,  ο 
Ευγένιος   από   εισαγγελέας   έγινε   τώρα   απολογητής   και   με 
συνοπτικές  διαδικασίες  όχι  μόνο  του  αφαίρεσαν  την  υπόθεση, 
αλλά με τις νέες κρίσεις τον μετέθεσαν στην Καστοριά. 

                                   

Εκείνες  τις  μέρες  ο  Ευγένιος  κλείστηκε  στο  σπίτι  του  και  δεν 
ήθελε να δει κανέναν. Στην  απογοήτευσή του, ένιωσε την  ανάγκη 
να ακουμπήσει σ’ έναν δικό του άνθρωπο. Μα κανείς άλλος εκτός 
από  τον  Μιχάλη  Αγγέλου  δεν  του  ερχόταν  στο  μυαλό. Ή ταν  ο 
μόνος  που  μπορούσε  να  τον  κατανοήσει  και  να  του  πει  έναν 
παρήγορο λόγο που  θα του  έδινε  και πάλι  ελπίδα.  Επικοινώνησε 
μαζί  του  και  κανόνισαν  να  συναντηθούν  την  επόμενη  μέρα  και 
μάλιστα, ύστερα από επιθυμία του Ευγένιου, εκτός γραφείου, στο 
δημοτικό  αναψυκτήριο του πάρκου  απέναντι  από το Τρίτο  Σώμα 
Στρατού. Ή ταν ένα ηλιόλουστο πρωινό του Μάρτη και ο ήλιος λες 
και τους έστελνε θαλπωρή με τις ακτίνες του, καθώς κάθονταν σ’ 
ένα τραπέζι και συζητούσαν. 
  «Υπάρχουν   κάποιοι   σπόροι   αμφισβήτησης          μέσα   σου   που 
ανθίζουν κάθε τόσο», του είπε συγκαταβατικά ο ψυχολόγος αφού 
άκουσε με προσοχή τις δυσκολίες που περνούσε. 
  «Κλονίστηκε  και  πάλι  η  εμπιστοσύνη  μου  στους  ανθρώπους», 
εξέφρασε την απογοήτευσή του ο Ευγένιος. 
  «Ό σο δεν  θα εμπιστεύεσαι τους άλλους, τόσο  θα απομονώνεσαι 
ή   θα   κλείνεσαι   στον   εαυτό   σου.  Έ τσι   δεν   θα   μπορείς  να 
αναπτύσσεις  και  καμιά  από  τις  δεξιότητές  σου.  Αλλά  και  δεν 
ξέρω  αν  θα  είχαν  καμιά  χρησιμότητα  αν  ζούσες  μόνος  σου  στον 
πλανήτη». 
  «Άλλαξαν  πολύ  οι  άνθρωποι,  Μιχάλη.  Ο  καθένας  βάζει  πάνω 
απ’ όλα το συμφέρον του». 
  «Μπορεί να  ’ναι κι έτσι όπως τα λες. Με υπεργενικεύσεις όμως 
χάνεις  την  πιθανότητα  να   βρεις  ανάμεσα   στους  ανθρώπους 
κάποιους  που  είναι  αξιόλογοι…  Ό σο  πιστεύουμε  ότι  οι  άλλοι 
φταίνε  κι  εμείς  είμαστε  οι  μόνοι  καλοί  και  έντιμοι,  τόσο  θα 
βουλιάζουμε στη θλίψη». 
  «Με  πλήγωσε  η  Μαρία,  ενώ  είχαμε  ξεκινήσει  τόσο  καλά», 
σχολίασε χολωμένα ο Ευγένιος. 
  «Έ χει  θυμό  μέσα  της  για  τον  κόσμο…  Ξέρεις,  Ευγένιε,  κανείς 
δεν  γίνεται  από  μόνος  του  κακός  και  άδικος.  Και  θα  λύνονταν 
πολλά  από τα  προβλήματά  σου  αν  μπορούσες να  ξεχωρίσεις την 
πράξη  από  τον  άνθρωπο.  Να  καταδικάσεις την  πράξη,  αλλά  όχι 
τον   ίδιο  τον   άνθρωπο.   Γιατί   καθένας  κάνει   ό,τι   καλύτερο, 
σύμφωνα με τις καταχωρίσεις που έχει δεχτεί μέχρι σήμερα. Έ τσι 
θα  καταφέρεις  να  αποσύρεις  τον  θυμό  και  το  μίσος  από  πάνω 
σου και δεν θα αναρωτιέσαι γιατί το έκανε αυτό η κάθε Μαρία». 
  Σιώπησαν  για  λίγο,   κοιτάζοντας  τα   σπουργίτια  που   είχαν 
μαζευτεί  εκεί  κοντά  τους  και  τσιμπολογούσαν  τα  ψίχουλα  που 
τους έριχνε ένα παιδάκι απ’ το απέναντι τραπέζι. 
  «Δεν  νομίζω  ότι  θα  μπορέσω  ποτέ  να  τη  συγχωρήσω  ή  να  τη 
δικαιολογήσω», έσπασε τη σιωπή ο Ευγένιος. 
  «Η πραγματική συγχώρηση δεν έχει να κάνει μόνο με τη λογική. 
Η  συγχώρηση  είναι  σαν  ένα  κλειδί  που  σου  ανοίγει  μια  πόρτα 
στον δρόμο της κατανόησης. Και σ’ αυτόν τον δρόμο δεν απαιτείς 
από τον άλλο να κάνει ό,τι θα έκανες εσύ αν ήσουν στη θέση του, 
γιατί   οι   εμπειρίες,   οι   πεποιθήσεις   και   οι   ρυθμίσεις   είναι 
διαφορετικές  σε  κάθε  άνθρωπο. Όταν  λοιπόν  αυτή  η  κατανόηση 
βαθαίνει,  θ’  αρχίσεις  να  βλέπεις  πως  η  συγχώρηση  είναι  μια 
κατάσταση  ελευθερίας  για  σένα.  Παίρνεις  τις  ευθύνες  που  σου 
αναλογούν  και  δεν  καταδικάζεις  τον  εαυτό  σου  να  πονά  κάθε 
φορά που θα τον αδικούν». 
  «Τολμώ  να  πω  ότι  τρέφω  επιφυλάξεις  αν  θα  μπορέσω  να 
δημιουργήσω μια τέτοια σχέση». 
  «Έ να  είναι  σίγουρο,  ότι  ανάμεσά  μας  υπάρχουν  αμέτρητοι 
άνθρωποι  που  είναι  συμβατοί  με  σένα.  Είναι  άδικο  λοιπόν 
απέναντι  στον  εαυτό  μας  να  αποκλείσουμε  αυτό  το  ενδεχόμενο 
και να μείνουμε στην εντύπωση πως οι άνθρωποι δεν αξίζουν την 
αγάπη     μας.   Μόνο     αν   αποχωριστούμε       την   υπεργενίκευση, 
αποκτούμε  το  δικαίωμα  και  την  ικανότητα  να  δούμε  επιτέλους 
την πραγματικότητα». 

                                     

Τα  λόγια  του  θεραπευτή  λειτούργησαν  όπως  και  τα  υπόλοιπα 
κλειδιά    που     του    έδινε    μεθοδικά     για    ν’   ανοίξει    τις 
κλειδαμπαρωμένες  πύλες  στα  άδυτα  της  ψυχής  του  και  να 
τρυπώσει  το  φως  στη  ζωή  του.  Να  ξεκαθαρίσει  πια  το  τοπίο 
μπροστά  του,   καθώς   και  τα   διλήμματα   που   ’χε  για  τους 
ανθρώπους.  Δεν   θα  τα  παρατούσε   εύκολα,  τουλάχιστον   όχι 
αμαχητί. Ύστερα από όλες αυτές τις αναταράξεις στη ζωή του και 
εν  αναμονή  της  μετάθεσής  του  στην  ακριτική  αλλά  πανέμορφη 
Καστοριά,  είχε  έρθει  η  ώρα να πάρει  μια γενναία  απόφαση, που 
τόσο  καιρό  ανέβαλλε.  Να  συναντήσει  τον  αδελφό  του  τον  Χάρη. 
Μετά  τη  δημοσιοποίηση  της  ιστορίας  τους,  γνώριζε  πλέον  κι 
εκείνος  την  ύπαρξή  του. Έ γκλειστος  στη  φυλακή,  περίμενε  ένα 
σημάδι του… 
 Έ να  ανοιξιάτικο  πρωινό,  ο  Ευγένιος  μπήκε  στο  αυτοκίνητό του 
και    κατευθύνθηκε      προς    την   Κέρκυρα,      εκεί   που    θα 
πραγματοποιούνταν  το  σιωπηρό  κάλεσμα  του  δίδυμου  αδελφού 
του, που σαν μαγνήτης τον είλκυε τον τελευταίο καιρό. 
  Πήγαινε να ανταμώσει το άλλο του μισό. Έ χοντας συμπεριλάβει 
ό,τι  φοβόταν    μέχρι   τώρα,    πήγαινε   να   του   πει   ότι  τον 
συμπεριλαμβάνει  και  κείνον  πλέον.  Κι  αυτό του  έδινε τη  δύναμη 
να  μην  πολεμάει  άλλο  πια  με  τον  εαυτό  του,  αλλά  να  τον 
αποδέχεται  όπως  είναι.  Αντιλαμβανόταν  πλέον  πως η  εικόνα της 
ζωής είναι πιο πλατιά απ’ ό,τι πίστευε. Μέχρι πρότινος, του ήταν 
αδιανόητο  πως  ένας  κακοποιός  θα  μπορούσε  να  ’ναι  δικός  του 
άνθρωπος,  επειδή  είχε  απωθήσει  κάθε  σκέψη  και  εικόνα  που  ο 
ίδιος δεν ενέκρινε. 
  Ταξίδευε  και  μονολογούσε  με  τον  εαυτό  του  σαν  μια  γλυκιά 
συνωμοσία. Σκεφτόταν τη στιγμή της συνάντησης και τις πιθανές 
αντιδράσεις  του.  Θα  του  μίλαγε  για  τις  συμπτώσεις  και  πώς 
αυτές    μπορούν    να   καθορίσουν    την   τύχη   των   ανθρώπων. 
Επιλέχτηκε  για  υιοθεσία  ο  ένας  από  τους  δυο  –  σε  μια  μόνο 
στιγμή  διαμορφώθηκε  η  εξέλιξή τους.  Αν  επέλεγε  η  μητέρα τους 
το  άλλο της  μωρό,  θα  αντιστρέφονταν  οι  ρόλοι  και τώρα  όλα  θα 
ήταν  διαφορετικά. Ό σο  το  σκεφτόταν,  τόσο  παρατηρούσε  πως  η 
ζωή  του  ήταν  γεμάτη  συμπτώσεις.  Άλλες  σημαντικές,  άλλες 
ασήμαντες  και  άλλες  που  δεν  αξιολογούνταν  την  ώρα  που 
συνέβαιναν,  γιατί  την  επίδρασή  τους  μπορούσε  να  τη  δει  μόνο 
ύστερα  από πολύ  καιρό,  όπως τα τριάντα  οκτώ χρόνια που τους 
χώριζαν.  Μια  ολόκληρη  ζωή  δηλαδή,  όταν  ένα  τυχαίο  γεγονός 
στάθηκε αφορμή να σμίξουν ξανά. 
  Νύχτα  έφτασε  στην  Κέρκυρα. Έ μεινε  σ’  ένα  ξενοδοχείο  κοντά 
στο  λιμάνι  και την  άλλη  μέρα το  πρωί  πήρε τον  ανήφορο για τη 
φυλακή. Ή ταν  σκυθρωπός  σαν  τον  συννεφιασμένο  ουρανό. Όταν 
έφτασε,  είπε  στους  φρουρούς  στην  πύλη  ποιος  είναι  και  ζήτησε 
τον  διευθυντή.  Η  εμφάνιση  ενός  εισαγγελέα  ήταν  αρκετή  να 
προκαλέσει  άμεση  κινητοποίηση  μέχρι  να  τον  οδηγήσουν  στο 
γραφείο   του.   Μπαίνοντας   χαιρέτισε   τον   διευθυντή   και   του 
εξήγησε   σύντομα   τους   λόγους  της   επίσκεψής   του.   Εκείνος 
προθυμοποιήθηκε να τον εξυπηρετήσει κι έδωσε εντολή να φέρουν 
τον κρατούμενο εκεί. 
  «Ξέρετε»,  παρενέβη  ο  Ευγένιος,  «επειδή  αυτή  η  στιγμή  είναι 
ιδιαίτερη, θα ήθελα, αν γίνεται, να είμαστε μόνοι…» 
  «Βεβαίως.    Τι   θα   λέγατε   για   τον   χώρο   του    ελεύθερου 
επισκεπτηρίου;» 
  «Θα ήταν καλύτερα, νομίζω». 
  «Όπως προτιμάτε. Ελάτε, θα σας πάω εγώ μέχρι εκεί». 
  Σηκώθηκαν   και   προχωρώντας   μέσα   από   τους   διαδρόμους 
έφτασαν σ’ έναν μικρό θάλαμο, όπου υπήρχαν ένα ξύλινο τραπέζι 
και  δυο  καρέκλες  μονάχα,  και  στη  συνέχεια  ο  διευθυντής  έφυγε 
αφήνοντάς τον  μόνο.  Σφίχτηκε  η  ψυχή του  εκεί  μέσα  και  απ’ το 
μυαλό του  δεν  έβγαινε το  ερώτημα:  Πώς θα τον  αντίκριζε;  Τι  θα 
του  έλεγε;  Βημάτιζε  πέρα  δώθε,  όταν  άνοιξε  η  πόρτα  και  στο 
κατώφλι της εμφανίστηκε ο Χάρης συνοδεία ενός φύλακα. 
 Ή ταν  σαν  να  ’βλεπε  τον  εαυτό  του  έτσι  όπως ήταν  ξυρισμένος 
εκείνος  τώρα,  δίχως  τα  γένια  που  είχε  όταν  τον  πρωτοείδε  στο 
δικαστήριο.  Έ μοιαζαν  σαν  δυο  σταγόνες,  με  όμοια  μάτια,  τα 
γωνιώδη  φρύδια,  τα  χείλη  και  το  στρογγυλό  σαγόνι.  Η  διαφορά 
στην  εμφάνισή  τους  είχε  να  κάνει  περισσότερο  με  τον  τρόπο 
ανατροφής     τους.   Ο   Ευγένιος,    ως   καλοαναθρεμμένος,      είχε 
αποκτήσει  αδρά  χαρακτηριστικά  και  σωματότυπο,  ενώ  ο  Χάρης, 
που τον σκληραγώγησε από νωρίς η ζωή, ήταν πιο αρρενωπός και 
με ρωμαλέο παράστημα. 
  Ο   Χάρης    ξαφνιάστηκε     μόλις   τον   αντίκρισε,   φάνηκε   στα 
έκπληκτα     μάτια   του.    Με   το   που    μπήκε    στο    δωμάτιο, 
κοντοστάθηκε. Αν και γνώριζε με ποιον είχε να κάνει, βρέθηκε σε 
αμηχανία  μόλις ήρθαν πρόσωπο  με πρόσωπο. Κοίταζε ο ένας τον 
άλλο, χωρίς κανείς να μπορεί να αρθρώσει λέξη. Λες και σιωπηρά 
προσπαθούσαν  να  γεμίσουν  πρώτα  το  κενό  που  δημιούργησε  η 
απουσία  μεταξύ  τους.  Την  ακαθόριστη  έλλειψη  που  ένιωθαν 
πάντοτε  και  οι  δυο.  Είχαν  συμβεί  τόσα  γεγονότα  στη  ζωή  τους, 
και δεν μοιράστηκαν ποτέ μαζί τη λύπη και τη χαρά. 
 Όπως  συνέχισαν  να  κοιτάζονται,  όρθιοι,  τα  μάτια  τους  δεν 
άντεξαν, βούρκωσαν. Χρωστούσαν δάκρυα πικρά στο παιχνίδι της 
μοίρας, στον τζόγο της ζωής. Μια φυσιολογική μάνα θα  ’θελαν να 
είχαν,  που  δεν  θα  απέφευγε  να  τους  δώσει  λίγη  στοργή  και  να 
τους άφηνε να μεγαλώσουν μαζί όπως τα περισσότερα παιδιά του 
κόσμου.  Τι  ζητούσαν;  Το  αυτονόητο,  τη  στοιχειώδη   μητρική 
υπευθυνότητα, που ακόμη και στο ζωικό  βασίλειο είναι υπαρκτή. 
Κάποιοι  όμως  θέλησαν  να  αποκόψουν  τον  δεσμό  που  η  φύση 
θέλησε    να   έχουν,   και   ο   ένας   πουλήθηκε     ενώ   ο   άλλος 
εγκαταλείφθηκε. 
  Ποια λόγια  θα ταίριαζαν να  βγουν  απ’ το  στόμα τους; Ό ,τι  και 
να  έλεγαν,  θα  ’ταν  σταγόνες  μπροστά  σ’  αυτό  που  συντάρασσε 
εκείνη  την  ώρα  το  είναι  τους.  Προτίμησαν  τη  σιωπή  και  την 
ακατανίκητη έλξη να κάνουν ένα βήμα, σχεδόν ταυτόχρονα και οι 
δυο,  για  να  έρθουν  πιο  κοντά,  μέχρι  που  έγιναν  μια  σφιχτή 
αγκαλιά… 
                            KEΦAΛAIO ΤΡΙΤΟ 

                                                 Οι καταιγίδες κάνουν τη βελανιδιά 

                                                        να βγάζει βαθύτερες ρίζες. 

                                                                ΤΖΟΡΤΖ ΧΕΡΜΠΕΡΤ 

         Ι  ΕΠΟΧΕΣ  ΕΤΡΕΧΑΝ  ΓΟΡΓΑ στη χώρα, που μέσα σε μια στιγμή 
         βρέθηκε  στη  δίνη του  κυκλώνα  και  μπροστά  στον  κίνδυνο 
 Οτης           πτώχευσης.      Ή ρθε     καυτό     το     καλοκαίρι,     όταν 
εκδηλώθηκε  ο  οικονομικός  πόλεμος.   Ο  κόσμος  ξεσπούσε  σε 
κραυγές  στις  συνεχόμενες  διαδηλώσεις και  καταλάγιασε για λίγο 
με  τα  πρωτοβρόχια,  σαν  τα  γερασμένα  φύλλα  των  δέντρων  που 
έπεφταν σιωπηλά στο χώμα. 
  Και  σαν  ξεπρόβαλε  η  πρώτη  μέρα  του  Νοέμβρη,  αντάμωσε  τη 
Φανή  στο παράθυρο  ενός  δωματίου  μιας υπερσύγχρονης κλινικής 
της  Κολονίας  στη  Γερμανία,  να  κοιτά  από  ψηλά  το  ανοίκειο 
φθινοπωρινό τοπίο που πλάγιαζε μπροστά της. Αραιοκατοικημένη 
ήταν  η  περιοχή,  χτισμένη  στις  πλάτες  μιας  βουνοπλαγιάς  που  η 
κορυφή  της  χανόταν  στα  χνότα  του  ουρανού.  Τα  καλαίσθητα 
σπίτια  με τις  κεκλιμένες  στέγες  έμοιαζαν  να  βρίσκονται  μέσα  σ’ 
ένα δάσος που φορούσε πολύχρωμες φυλλωσιές. 
  Νωρίς είχε σηκωθεί εκείνο το πρωί, με το πρώτο φως της μέρας. 
Δεν της  κολλούσε  ο  ύπνος.  Είχε  πάει  εννιά  κι  εκείνη  συνέχιζε να 
βλέπει  το  μελαγχολικό  τοπίο  μπροστά  της  και  αισθανόταν  να 
γίνεται  ένα  μαζί  του  εξαιτίας  της  αγωνίας  της.  Σε  λίγο  θα 
’μπαινε  στο  χειρουργείο  και  αναρωτιόταν  πώς  θα  έβγαινε  από 
κει.   Βρισκόταν   εκεί  για   να   κάνει   μια   λεπτή   και   δύσκολη 
επέμβαση   στο   κεφάλι,   ώστε   να   της   αφαιρεθεί   μια   άμεσα 
διογκούμενη κύστη που διαγνώστηκε πριν από λίγο καιρό και ήδη 
είχε  αρχίσει  να  επηρεάζει  τα  οπτικά  νεύρα.  Ό σο  κι  αν  την 
καθησύχαζαν  όλοι,  οι γιατροί  και  οι  φίλοι,  ήξερε  και τον  μεγάλο 
βαθμό επικινδυνότητας που υπέβοσκε πίσω από την επέμβαση κι 
ας γινόταν μέσω μιας προηγμένης μεθόδου. 
  «Μπρος γκρεμός και πίσω ρέμα», μονολογούσε συνέχεια. 
 Έ να όνειρο είχε στη ζωή από μικρή. Να κάνει οικογένεια κι ένα 
παιδί  που  θα  το  αγαπάει  και  θα  το  προστατεύει,  σαν  τον  πιο 
πολύτιμο  θησαυρό  του  κόσμου.  Να  του  έδινε  τόσα  όσα  δεν 
έδωσαν σε κείνη. Σκεφτόταν πώς την πέταξαν δυο φορές στο ίδιο 
ίδρυμα, σαν να  ’ταν  μολυσμένη. Την απαρνήθηκαν όλοι.  Ξαφνικά 
στον  νου  της  ήρθαν  σκηνές  με  τον  θετό  πατέρα  της  όταν  την 
παρενοχλούσε  σεξουαλικά.  Αηδίασε  κι  ασυναίσθητα  κάλυψε  το 
πρόσωπό  της  με  τα  χέρια  της,  όπως  τότε  που  προσπαθούσε  να 
την  κακοποιήσει.  Και  μάλιστα  κάτω  απ’ τις φοβέρες του,  ότι  θα 
τη σκότωνε αν αποκάλυπτε το παραμικρό… 
  Τι   να   πρωτοθυμηθεί   απ’   όσα   πέρασε;   Τη   στιγμάτισαν   η 
απόρριψη, η παραμέληση και η απελπισία. Μονάχα δυο άνθρωποι 
την αγάπησαν πραγματικά και πίστεψαν σε κείνη. Ο Χάρης και ο 
καλός  Σαμαρείτης,  ο  Ζαχαρίας  Μαρωνίτης,  ο  μοναδικός που  της 
φέρθηκε σαν πραγματικός πατέρας και τη δέχτηκε ως προέκταση 
του Χάρη. Υπομονετικά τη συντρόφευε και τώρα στο πιο δύσκολο 
ταξίδι  της.  Είχε  αναλάβει  και  το  πρακτικό  μέρος  της  νοσηλείας 
της   και  την   αποπληρωμή  των   εξόδων.   Την   προέλευση  των 
χρημάτων  η  Φανή  δεν  τη  γνώριζε,  αφού  ο  άγνωστος  ευεργέτης 
προτιμούσε να διατηρήσει την ανωνυμία του. 
 Ό σο  κι  αν  λαχταρούσε  να  της χαμογελάσει  λίγο  η  ζωή,  τίποτα 
καλό δεν κράτησε στον χρόνο. Όλα έπεσαν πάνω της σαν  μπόρα, 
ακόμη  και  στην  υγεία  της.  Αναπλάθοντας τα  περασμένα,  και  με 
τον  Χάρη  στη  φυλακή,  δεν  έβρισκε  κανένα  ενδιαφέρον  για  να 
κρατηθεί στα πόδια της. Μαύρα τα ’βλεπε όλα. 
  Μέσα  στη  δίνη  της  και  στον  απολογισμό  που  έκανε,  μεταξύ 
ζωής  και  θανάτου,  εμφανίστηκαν  δυο  λευκά  περιστέρια  που 
ερωτοτροπούσαν σ’ ένα γυμνό κλαρί μιας βελανιδιάς απέναντι. Ο 
νους της αμέσως πήγε στον αγαπημένο της. Ή ταν μια νότα χαράς, 
ένα σημάδι του, που εκείνη την ώρα τής έστελνε με τη σκέψη του 
απ’  το  παράθυρο  της  φυλακής.  Τότε  θυμήθηκε  ένα  γράμμα  του 
που  δεν το  αποχωριζόταν  ποτέ.  Πήγε  στην τσάντα της  όπου  και 
το  ’χε φυλαγμένο, το  έβγαλε  κι  άρχισε για πολλοστή φορά να το 
διαβάζει: 

  Καλή μου Φανή 

  Κι  απόψε  θέλω να  μοιραστώ  μαζί  σου λίγες  απ’ τις  ατέλειωτες  σκέψεις  μου.  Εδώ 
  που  έφτασα  κατάλαβα  πως  ίσως  να  μην  είναι  τίποτα  τυχαίο  σ’  αυτή  τη  ζωή,  ο 
  καθένας παίρνει ό,τι του ανήκει. Σ’ ένα βιβλίο διάβασα ότι ο δρόμος όλων είναι μια 
  σειρά  από  διαδοχικές  συμπτώσεις  που  μας  επηρεάζουν  και  μας  φέρνουν  μπροστά 
  σε  καταστάσεις  δυσάρεστες  ή  ευχάριστες.  Πάντως  εγώ  νιώθω  πως  ό,τι  έγινε  στη 
  ζωή μου έγινε για να σε συναντήσω, κι αυτή η στιγμή για μένα ήταν η ιερότερη. 
    Ή ταν  γεμάτη  η  ζωή  μου,  δεν  λέω.  Ο  Θεός  όλα  μού  τα  ’δωσε  απλόχερα,  και  το 
  καλό και το κακό. Παράπονο δεν έχω, κάθε  μέρα  μαθαίνω  μέσα απ’ τα συμβάντα. 
  Και  τίποτα  δεν  με  φυλακίζει,  αφού  υπάρχεις  εσύ  στη  ζωή  μου.  Επειδή  σε 
  κουβαλάω μέσα μου κάθε στιγμή κι έχω τη μορφή σου συνέχεια μπροστά μου. 

    Θέλω να είσαι δυνατή 
    Σ’ αγαπάω και πιστεύω σ’ εσένα 

    
  Τα  λόγια  του  ήταν  σαν  να  ξεπηδούσαν  απ’  το  γράμμα  και 
τρύπωναν  στην  ψυχή  της.  Κάθε  φορά  που  το  διάβαζε,  ένιωθε 
αγαλλίαση,  και πιότερο τούτη τη  στιγμή, που  έψαχνε  από  κάπου 
να πιαστεί. 
  Έ να  χτύπημα  στην  πόρτα  του  δωματίου  διέκοψε  τις  σκέψεις 
της.  Η  Φανή  δίπλωσε  γρήγορα  το  γράμμα,  το  ’βαλε  στην  τσέπη 
της ρόμπας της κι απάντησε: 
  «Ναι». 
  Στο άνοιγμα της πόρτας εμφανίστηκε ο Ζαχαρίας Μαρωνίτης. 
  «Καλημέρα, Φανή», της είπε καλοσυνάτα μόλις πέρασε μέσα. 
  «Καλημέρα, δάσκαλε». 
  «Πώς είσαι;» 
  «Έ τοιμη για όλα!» 
  «Μη φοβάσαι. Όλα θα πάνε καλά. Θα δεις!» 
  «Χτες  το  βράδυ  έγραψα  ένα  γράμμα,  είναι  στο  συρτάρι  του 
κομοδίνου. Σε περίπτωση που μου συμβεί οτιδήποτε, θα  ’θελα να 
το   δώσεις   στον  Χάρη…   Τον   αγαπάω,   δάσκαλε»,   έκανε   με 
παράπονο  βουρκώνοντας.  Κάθισε  στο  κρεβάτι  και  μόλις συνήλθε 
συνέχισε: «Νιώθω να μην έχει πια νόημα η ζωή μου χωρίς εκείνον, 
σαν να έχει αδειάσει κάτι μέσα μου». 
  «Αντί να παραδίνεσαι στην πτώση, αυτή την αγάπη που τρέφεις 
για τον Χάρη  κάνε τη  φλόγα.  Γιατί,  Φανή,  δυνατός είναι  εκείνος 
που ξέρει να αγαπάει πραγματικά. Πίστευε σ’ αυτήν την αλήθεια 
και δεν θα χάσεις». 
  «Τι  να  πιστέψω;  Αφού  τίποτα  δεν  πήγε  καλά  στη  ζωή  μου  κι 
ούτε  βλέπω  κάποια  ελπίδα.  Νιώθω  να  βρίσκομαι  στο  χειρότερο 
σημείο, δάσκαλε, κι είμαι πολύ πικραμένη». 
  «Η  απαισιοδοξία  μάς  δηλητηριάζει τις ψυχές  και  μας κάνει  να 
σκεφτόμαστε  λανθασμένα.  Σταμάτα  να  κουβαλάς  τέτοια  βάρη, 
γιατί το παρελθόν αποκτά ισχύ μόνο αν το ενθαρρύνουμε εμείς». 
  «Μόνο πίκρα και πόνο έχει ποτίσει την ψυχή μου». 
  «Ξέχασέ τα τώρα όλ’ αυτά, Φανή». 
  «Φοβάμαι,    δάσκαλε,    μήπως     δεν   πάει   κάτι   καλά    στο 
χειρουργείο». 
  «Πέρασες  τόσα  και  τόσα,  θα  το  περάσεις  κι  αυτό»,  τόνισε 
εκείνος  με  έμφαση.  «Εγώ  θα  ’μαι  εδώ  και  θα  σε  περιμένω  να 
γυρίσεις». 

                                  

Κατά  τις  δέκα  ήρθαν  να  την  πάρουν  με  φορείο  δυο  νοσοκόμοι. 
Στα μαύρα μάτια της είχε αποτυπωθεί η αγωνία και ο τρόμος για 
το άγνωστο. Κοίταξε τον δάσκαλο παραπονεμένα και του είπε: 
  «Δεν  νομίζεις  πως  ήρθε  η  στιγμή  να  μου  πεις  ποιος  είναι  ο 
ευεργέτης  μας;  Θα  ’θελα  να  το  ξέρω  πριν  βγω  απ’  αυτό  το 
δωμάτιο». 
  «Υποσχέθηκα  να  μη  φανερώσω τ’  όνομά του  και  θα το τηρήσω 
ό,τι  κι  αν  γίνει.  Λυπάμαι,  Φανή,  αλλά  δεν  μπορώ  να  κάνω 
αλλιώς». 
 Όταν  τη  μετέφεραν  στο  χειρουργείο,  με  τους  προβολείς  από 
ψηλά να χτυπάνε  καταπάνω της,  ένιωσε το  αίμα της να παγώνει 
στο  κρύο  περιβάλλον  του.  Την  ανέλαβαν  έξι  επτά  άτομα  που 
φορούσαν  πράσινες  φόρμες  και  μάσκες  στα  πρόσωπα  –γιατροί, 
βοηθοί, νοσοκόμες– κι άρχισαν αμέσως τις προετοιμασίες. 
  «Πώς  σε  λένε;»  τη  ρώτησε  στα  αγγλικά  ο  αναισθησιολόγος  με 
τη βραχνή φωνή του, καθώς ήταν σκυμμένος από πάνω της. 
  «Φανή». 
  «Φανή, ηρέμησε. Δεν θα καταλάβεις τίποτα». 
  Σε λίγο είχε αφεθεί στη νάρκη των αναισθητικών και στα χέρια 
ειδικών νευροχειρουργών που επενέβαιναν με μικρά θαύματα στις 
ζωές των ανθρώπων. 
  Πέρασαν   πάνω   από   επτά   ώρες,   όταν   η   Φανή   άρχισε   να 
συνέρχεται ακούγοντας την ίδια βραχνή φωνή. 
  «Φανή, Φανή… Ξύπνα». 
  Τ’ άκουσε δυο τρεις φορές πριν ανοιγοκλείσει λίγο τα  βλέφαρά 
της. Θαμπά μπροστά της διέκρινε τον αναισθησιολόγο. 
  «Όλα  πήγαν  καλά»,  την  καθησύχασε.  «Από  αύριο  θα  ’ναι  μια 
άλλη μέρα για σένα». 
  Και  πράγματι,  όταν  συνήλθε  ύστερα  από  ώρες  κι  άνοιξε  τα 
μάτια,  νόμισε  πως  βρισκόταν  σ’  έναν  άλλο  κόσμο.  Κοίταξε  απ’ 
άκρη  σ’  άκρη τον χώρο  και  δεν  άργησε  να  διαπιστώσει  ότι  ήταν 
σε  θάλαμο  εντατικής  θεραπείας.  Ασυναίσθητα  αναρωτήθηκε  εάν 
τώρα ήταν η ίδια όπως πριν και εάν θα ήταν το ίδιο φυσιολογική 
η ζωή της. Ο νους της ανέτρεξε στα περασμένα και ξεδιπλώθηκαν 
θύμησες  απ’  το  παρελθόν.  Οι  θεράποντες  ιατροί  αργότερα  την 
ενημέρωσαν  ότι  ήταν  επιτυχής  η  επέμβαση.  Με  επιστημονική 
ορολογία που δεν καταλάβαινε, τη διαβεβαίωσαν ότι δεν υπάρχει 
κανένας  άλλος  ορατός  κίνδυνος  και  πως  σε  λίγες  μέρες  θα 
συνερχόταν πλήρως αν όλα κυλούσαν ομαλά. Την ενθάρρυναν ότι 
με  την   πάροδο  του  χρόνου   θα   έβρισκε  τους  παλαιότερους 
ρυθμούς της,  ενώ της  συνέστησαν  να  αποφεύγει τις εντάσεις και 
τις στρεσογόνες καταστάσεις. 
  Από τη  θέση  όπου  βρισκόταν τώρα,  μπορούσε να  παρατηρεί τη 
ζωή με μεγαλύτερη κατανόηση και βάθος. Έ βλεπε ξεκάθαρα πόσο 
σημαντικό  είναι  το  δώρο  της  ζωής.  Αν  και  στο  παρελθόν  είχε 
αντίστοιχες     αναζητήσεις,    εγκλωβισμένη      στα     καθημερινά 
προβλήματα,  άλλοτε  σοβαρά  κι  άλλοτε  ασήμαντα,  δεν  έπαιρνε 
αποστάσεις απ’ αυτά για να δει τι έχει μεγαλύτερη αξία. 
  Πρώτη  φορά  ένιωθε τέτοια  ικανοποίηση. Χρειάστηκε  να  φτάσει 
κοντά  στο  έσχατο  σημείο  για  να  κατανοήσει  βαθιά  το  δώρο  της 
ζωής.  Ευγνωμονούσε  για  την  ύπαρξή  της  –  για  πρώτη  φορά  δεν 
αισθανόταν  θυμό.  Κι  όταν  ύστερα  από  δυο  μέρες  τη  μετέφεραν 
στο  δωμάτιό  της  και  κοίταξε  πάλι  έξω  απ’  το  παράθυρο, 
εκτίμησε  και  τη  θεία  δύναμη  που  έφτιαξε  με  τόση  μαεστρία 
αυτόν τον κόσμο. 
  Ο δάσκαλος, ανήσυχος και σκυθρωπός όλες αυτές τις ατέλειωτες 
ώρες, ηρέμησε όταν την είδε γαλήνια ξαπλωμένη στο κρεβάτι του 
δωματίου της μ’ ένα ευδιάκριτο χαμόγελο στα χείλη. 
  «Όπως βλέπεις, σε περίμενα!» έκανε πρόσχαρα. 
  «Κι  εγώ  γύρισα,  όπως  υποσχέθηκα»,  αποκρίθηκε  σιγανά  η 
Φανή.  «Και  μη  νομίσεις·  την  τελευταία  κουβέντα  μας  δεν  την 
ξέχασα!» συμπλήρωσε αλληγορικά. 
  «Αυτό  είναι  καλό  σημάδι!»  σχολίασε  εκείνος  χαμογελώντας. 
«Όλα πήγαν κατ’ ευχήν, Φανή μου». 
  «Νιώθω  σαν  να  ξαναγεννήθηκα…»  είπε  σκεφτική.  «Είδα  ένα 
πολύ  παράξενο  όνειρο  χτες  το  βράδυ,  μ’  έναν  άντρα  και  μια 
γυναίκα που δεν είχα συναντήσει ποτέ στη ζωή μου, αλλά ήταν οι 
άγνωστοι  γονείς  μου.  Στέκονταν  δίπλα  δίπλα  και  με  το  βλέμμα 
τους με καλούσαν να πάω κοντά τους. Κι εγώ λοιπόν πήγα… και 
χωρίς  να  το  καταλάβω  έπεσα  στα  γόνατα,  υποκλίθηκα  μπροστά 
τους και τους είπα: Ευχαριστώ για το δώρο της ζωής!» 

                                   

Ύστερα  από  λίγες  μέρες  η  Φανή  και  ο  δάσκαλος  πήραν  το 
αεροπλάνο  για  τη  Θεσσαλονίκη.  Μόλις  πάτησε  το  πόδι  της  στα 
χώματα της πατρίδας της, ένιωσε αφάνταστη ευφορία, γιατί όταν 
τα   εγκατέλειπε   είχε   και   ορισμένες   αμφιβολίες   αν   θα   τα 
ξανάβλεπε.  Και  τώρα  όλα  γύρω  της  αποκτούσαν  μεγαλύτερη 
σημασία. Σαν να  ’ταν πιο ζωντανά τα χρώματα, σαν να μιλούσαν 
οι δρόμοι, τα σπίτια, οι πέτρες, η θάλασσα, η ίδια η πόλη, που αν 
και  χειμωνιάτικη,  το   αγκάλιασμά  της  το   ένιωσε   ζεστό   και 
στοργικό,  σαν  το  χάδι  της  μάνας  που  δεν  εισέπραξε  ποτέ,  αλλά 
που τώρα πια δεν είχε καμιά σημασία. 
  Έ βλεπε τον κόσμο με αλλιώτικο βλέμμα, πιο καθαρό. Άρχισε να 
παρατηρεί τα  δέντρα, τα  φυτά, τα  λουλούδια,  όπως της  μάθαινε 
να  κάνει  ο  Χάρης, για  να  ξεχωρίζει  την  ομορφιά  απ’  την γκρίζα 
καθημερινότητα.     Παρατηρούσε      και   τους    ανθρώπους     στους 
δρόμους  και  στα  πεζοδρόμια  να  περπατούν  με  σκυμμένο  κεφάλι 
κι αναρωτιόταν: 
  «Άραγε, τι σταυρό σηκώνει ο καθένας στις πλάτες του και πόσο 
βαρύς να ’ναι;» 
  Με   τον   καιρό   αυτά   που   ένιωθε   της   δημιουργούσαν   μια 
εσωτερική γαλήνη.  Κι όταν  άρχισε να  βγαίνει δειλά δειλά  απ’ το 
μικρό  διαμέρισμά  της,  είχε  την  αίσθηση  πως  όλα  γύρω  της  θα 
μπορούσαν  να  συνθέσουν  ένα  θεϊκό  σώμα,  με  κείνη  να  αποτελεί 
ένα μικρό κύτταρο μέσα σ’ αυτό το ένα. 
  Μέχρι  πρότινος  μόνο  μαζί  με  τον  Χάρη  ευτύχησε  να  βιώσει 
παρόμοια  συναισθήματα.  Τώρα  όμως  όλα  ήταν  ένα  σύνολο,  που 
μέσα του περιλάμβανε εκείνη και τον αγαπημένο της. 
  Η  πνευματική  της  ηρεμία  επηρέαζε  θετικά  την  ανάρρωσή  της. 
Άλλωστε  και  οι  γιατροί  την  είχαν  παροτρύνει  να  ακολουθήσει 
αντίστοιχο τρόπο ζωής και να αποφεύγει τις έντονες συγκινήσεις. 
Όταν πέρασαν όμως οι δυο πρώτοι κρίσιμοι μήνες, η Φανή άρχισε 
να  σκέφτεται  την  επιβίωσή  της.  Έ πρεπε  να  βρει  καινούργια 
δουλειά, αφού στο μεταξύ είχε απολυθεί από την εφημερίδα μετά 
τα γεγονότα  με τον Παπαδάκη, και  μια  μέρα το συζήτησε  με τον 
δάσκαλο. 
  «Κάτι πρέπει να κάνω κι άμεσα μάλιστα». 
  «Θα    γίνει   κι   αυτό,    μη   βιάζεσαι»,    της   είπε   εκείνος 
συγκαταβατικά. 
  «Δεν  μπορώ να  σε  επιβαρύνω  άλλο. Έ κανες ήδη τόσα για  μένα 
στη  Γερμανία,  που  αναρωτιέμαι  αν  θα  καταφέρω  ποτέ  να  σ’  τα 
ξεπληρώσω». 
  «Το χρέος μου έκανα, Φανή, και τίποτε άλλο». 
  «Κι όλα αυτά τα έξοδα ποιος τα ανέλαβε; Γιατί δεν μου λες;» 
  Ο  δάσκαλος  για  μιαν  ακόμη  φορά  βρέθηκε  σε  δύσκολη  θέση, 
αλλά  και  την  υπόσχεση  που  έδωσε  στον  Ευγένιο  –γιατί  αυτός 
ήταν  ο  ευεργέτης–  να  μην  αποκαλύψει  το  όνομά  του  δεν  θα  την 
αθετούσε. 
  «Αυτός  που  θέλει  να  κάνει  αληθινά  μια  καλή  πράξη,  ποτέ  δεν 
φαίνεται». 
  «Δεν  θέλω να  με λυπούνται  οι  άνθρωποι.  Μια  ζωή  άκουγα  απ’ 
τους  άλλους  να  λένε  για  μένα:  “Αχ,  το  καημένο  το  κοριτσάκι, 
ορφανό είναι!”» 
  Η Φανή από τότε δεν αναφέρθηκε ξανά σ’ αυτό το θέμα, αν και 
την  έτρωγε  η  περιέργεια  να  μάθει  ποιος  ήταν.  Για  όποιον  κι  αν 
επρόκειτο  πάντως,  της  έφτανε  που  έστω  και  ένας  έδωσε  τα 
μέγιστα για κείνη. «Ο Θεός να τον έχει καλά», ευχόταν μέσα της. 
Τον ευγνωμονούσε κι ας μην τον ήξερε. Της αρκούσε που βρέθηκε 
ένας φιλεύσπλαχνος άνθρωπος μπροστά της.  Μπορούσε πλέον να 
πει: Ναι, υπάρχει μια δύναμη που μας προστατεύει ακόμη και σ’ 
αυτόν τον άδικο κόσμο όπου λέμε ότι ζούμε. 

                                    

Αν και διάβαινε σ’ αυτό το φωτεινό μονοπάτι, ωστόσο δεν έπαυε 
να βασανίζεται κι από έναν καημό, που μεγάλωνε σιγά σιγά μόλις 
άρχισε  να  διαπιστώνει  τη  μοναξιά  της.  Είχε  αποτραβηχτεί  από 
τον  κόσμο  και  η  απουσία  του  Χάρη  άφηνε  πίσω  της  ένα 
ανεκπλήρωτο κενό. Ή ταν αφοσιωμένη κι αγαπούσε έναν άνθρωπο 
που  είχε καταδικαστεί σε  είκοσι χρόνια φυλακή.  Κάθε φορά που 
πήγαινε  εκεί  ο  λογισμός  της,  το  απόδιωχνε  αμέσως·  δεν  ήθελε 
ούτε  να  το  σκέφτεται.  Και  κάθε  πρωινό  ξυπνούσε  μ’  ένα  βάρος 
στο στήθος, γιατί εκείνος ήταν φυλακισμένος. 
  Μια  ελπίδα  μονάχα  είχε  για  να  υπομένει:  την  εκδίκαση  της 
υπόθεσής  του  σε  δεύτερο  βαθμό  από  το  Εφετείο  Θεσσαλονίκης. 
Θα γινόταν  σε  λίγο  καιρό  και  θα  έκρινε  όλη την  πορεία τους.  Η 
δικηγόρος  του,  η  Αλκμήνη  Λυμπέρη,  ήταν  κάτι  παραπάνω  από 
βέβαιη  ότι  θα  κέρδιζαν  τη  δίκη.  Όπως  κέρδισαν  και  κείνη  που 
έγινε  πριν  από  μερικούς  μήνες,  όταν  αθωώθηκε  ο Χάρης για τον 
φόνο   στο   Κερατσίνι,   λόγω   αμφιβολιών   και   λόγω   έλλειψης 
αποδεικτικών  στοιχείων.  Θα  επικρατήσει  και  τώρα  το  δίκαιο, 
έλεγε,  παρακινούμενη  και  από  την  παρουσία  του  Ευγένιου. 
Εκείνου    που    αδίκησε    κατάφωρα      τον   Χάρη     και   τώρα, 
μετανιωμένος,  επιχειρούσε  να  επανορθώσει  μέσω  της  δυναμικής 
συνηγόρου. 
  Η  ευθύνη  του  ήταν  μεγάλη,  το  αναγνώριζε,  κι  ένιωθε  χρέος να 
υπερασπιστεί  τώρα  τον  αδελφό  του,  γιατί  αυτό  το  γεγονός 
παρέμενε  σαν  μαύρη  σκιά  ανάμεσά  τους.  Και  μια  μέρα,  ενόψει 
του Εφετείου, η Φανή δέχτηκε ένα τηλεφώνημά του και κανόνισαν 
να συναντηθούν το βράδυ στις οκτώ στο γραφείο της δικηγόρου. 
  Εκεί  την  περίμενε  μαζί  με  την  Αλκμήνη  και  ήταν  τόσο  οικείος 
και   ευγενικός   μαζί   της,   που   αισθάνθηκε   μιαν   ακαθόριστη 
εμπιστοσύνη  κοντά  του. Ή ταν  αδελφός  του  αγαπημένου  της  κι 
έμοιαζαν σαν δυο σταγόνες νερό. Μερικές στιγμές νόμιζε ότι είχε 
να  κάνει  με  τον  Χάρη.  Την  εντυπωσίασε  και  το  ενδιαφέρον  που 
έδειξε για την υγεία της. 
  Κάθονταν αντικριστά, μπροστά στο γραφείο της Αλκμήνης. 
  «Τα λάθη που έγιναν στο παρελθόν, Φανή, έρχεται τώρα η  ώρα 
να  τα  επανορθώσουμε»,  της  είπε  κάποια  στιγμή  ο  Ευγένιος. 
«Τώρα  έχω  έναν  αδελφό,  κι  αυτό  ως  ένα  βαθμό  το  οφείλω  σε 
σένα που  με παρακίνησες να  ψάξω.  Κι  εφόσον  συνδέεσαι  με τον 
αδελφό μου, σε θεωρώ και δικό μου άνθρωπο». 
  «Σ’  ευχαριστώ,  Ευγένιε.  Έ τσι  αρχίζω  να  νιώθω  κι  εγώ  για 
σένα». 
  «Να  ξέρεις  ότι  θα  είμαι  στο  πλευρό  σου  όσο  καιρό  κι  αν 
χρειαστεί  ακόμη  να  μείνει  ο  Χάρης  στη  φυλακή,  γιατί  αν  όλα 
πάνε  καλά  στο  Εφετείο,  δεν  νομίζω  πως  θα  καθίσει  μέσα  για 
πολύ». 
  Η καρδιά της σκίρτησε σαν το άκουσε. 
  «Αλήθεια,  Ευγένιε;»  έκανε  χαρούμενα,  ενώ  φωτίστηκε  όλο  το 
πρόσωπό της. «Και τι εκτιμάς ότι μπορεί να γίνει;» 
  «Αν   αναγνωριστούν      ελαφρυντικά    στον   Χάρη,    μπορεί   να 
κερδηθεί  αυτή  η  δίκη,  ιδιαίτερα  τώρα  που  δεν  τον  βαραίνει  η 
άλλη  υπόθεση  της  ανθρωποκτονίας.  Περισσότερα  όμως  θα  σου 
εξηγήσει  η  Αλκμήνη»,  είπε  και  στράφηκε  προς τη  δικηγόρο,  που 
καθόταν αμίλητη πίσω απ’ το γραφείο της. 
  «Φανή,   σκέφτομαι   να   καταθέσεις   και   πάλι   ως   μάρτυρας 
υπεράσπισης  στο  δικαστήριο  και  θέλω  αρχικά  να  σε  ρωτήσω  αν 
θα είσαι σε  θέση να το κάνεις λόγω της υγείας σου, γιατί  θα  ’χει 
έντονες συγκινήσεις». 
  «Ό ,τι  κάνω  για  τον  Χάρη,  μου  δίνει  ζωή»,  ομολόγησε  με 
έμφαση. 

                                   

Με την ίδια εκφραστική δύναμη και με συγκινητικά λόγια η Φανή 
τον υπερασπίστηκε ενώπιον του δικαστηρίου ύστερα από ενάμιση 
μήνα. Τη μιμήθηκε και ο δάσκαλος, όπως και ο Χάρης, όταν ήρθε 
η  ώρα  της  απολογίας  του.  Από  το  βήμα  πέρασαν  και  άλλοι 
μάρτυρες,  όπως  φυσικά  και  το  θύμα  της  απαγωγής,  ο  Αντώνης 
Γαλάνης.    Στην    κατάθεσή     του   εξαπέλυσε     επίθεση,   όπως 
αναμενόταν, εναντίον του απαγωγέα και της φίλης του, την οποία 
κατηγόρησε  τώρα  και  ως  συμμέτοχο  στο  σχέδιο.  Η  Αλκμήνη 
Λυμπέρη υπερασπίστηκε τον Χάρη με σθένος. Αιτιολόγησε όλα τα 
ελαφρυντικά     στοιχεία   που   είχε  στη   διάθεσή   της    και   τα 
πραγματικά  κίνητρα  που  τον  οδήγησαν  σ’  αυτή  την  πράξη, 
θεωρώντας ότι η μόνη παραβατικότητα του κατηγορούμενου ήταν 
η   αρπαγή   προσώπου.   Στο  τέλος  δήλωσε   και  την   ειλικρινή 
μεταμέλειά του. 
  Μια  ολόκληρη  μέρα  διήρκεσε  η  ακροαματική  διαδικασία  και 
ενόψει  της  ετυμηγορίας  των  δικαστών  δεν  ακουγόταν  άχνα  στην 
κατάμεστη  αίθουσα.  Η  Φανή,  στις  μπροστινές  θέσεις  με  τον 
δάσκαλο     πλάι    της,  κοιτούσε    επίμονα     προς   τον    Χάρη, 
εκλιπαρώντας  τη  θεία  δύναμη  να  αποκαταστήσει  τη  δικαιοσύνη. 
Τον μαγνήτισε το βλέμμα της κι έστρεψε το πρόσωπό του προς το 
μέρος   της.   Στα   γκριζοπράσινα   μάτια   του   είδε   απόγνωση, 
καρτερικότητα,  φόβο,  αλλά  και  τη  βαθιά  αγάπη  του  για  κείνη, 
που  άντεχε  ακόμη  στο  πέρασμα  του  χρόνου.  Δάκρυσε  εκείνη  τη 
στιγμή  η  Φανή.  Πονούσε  για  τον  Χάρη,  γιατί  δεν  του  άξιζε  να 
βρίσκεται σ’ αυτή τη δύσκολη θέση. 
  Κάπου  στο  βάθος,  ανάμεσα  στους  όρθιους,  στεκόταν  και  ο 
Ευγένιος,  που  περίμενε  με  κομμένη  ανάσα  την  απόφαση  των 
δικαστών. 
  Διά  στόματος  προέδρου,  το  δευτεροβάθμιο  δικαστήριο  έκρινε 
τον  κατηγορούμενο  ένοχο  ως  προς  την  αρπαγή,  μειώνοντας  την 
αρχική ποινή του  σε  επτά χρόνια,  και  ένοχο για  οπλοκατοχή, για 
την οποία του επέβαλε ποινή δεκατεσσάρων μηνών. 
  Πέταξαν όλοι απ’ τη χαρά τους μόλις ακούστηκε η απόφαση. Η 
Φανή  σηκώθηκε  και  γρήγορα  κατευθύνθηκε  προς  τον  Χάρη,  να 
προλάβει  να  τον  χαιρετίσει  προτού  τον  απομακρύνουν  απ’  την 
αίθουσα οι αστυνομικοί. Όταν έφτασε, του περνούσαν χειροπέδες. 
Άπλωσε τα χέρια της και τον αγκάλιασε σφιχτά. 
  «Είναι μεγάλη μέρα η σημερινή», του είπε χαρούμενη. 
  «Έ φυγε  ένα  μεγάλο  βάρος  από  πάνω  μου»,  της  απάντησε 
ανακουφισμένος. 
  «Κάνε  υπομονή  και  ο  χρόνος  θα  κυλάει  υπέρ  μας.  Μαζί  θα το 
περάσουμε κι αυτό, ακόμη κι αν κρατήσει μια ζωή». 
 Ή ταν    μια   υπόσχεση    θυσίας   που    σε   μια   στιγμή   έδωσε 
αυθόρμητα,  αλλά  και  από  τις  καθοριστικές  αποφάσεις της  ζωής 
της. 
  Δεν  πρόλαβαν  να  πουν  κάτι  άλλο.  Επενέβησαν  οι  αστυνομικοί 
και τον πήραν γρήγορα από κοντά της. Μεμιάς άδειασε και πάλι 
ο  κόσμος. Έ σβησε  το  χαμόγελό  της  και  τη  χαρά  άρχισε  να  τη 
σκεπάζει  η  θλίψη, το  μοιραίο.  Στεκόταν  καταμεσής της  αίθουσας 
και απορούσε γιατί η ζωή την είχε αδικήσει τόσο… 
  «Πάμε, Φανή», άκουσε τη γνώριμη φωνή του δασκάλου. 
  Γύρισε  το  πρόσωπό  της  προς  το  μέρος  του  και  τα  μάτια  της 
ήταν γεμάτα δάκρυα. 
  «Μην κλαις. Σημασία έχει που κερδίσαμε μια μεγάλη μάχη. Με 
καλή διαγωγή και  με  μεροκάματα  μέσα στη φυλακή,  μπορούν να 
μειωθούν ακόμη και στο μισό τα χρόνια της ποινής του». 
  Το επιβεβαίωσε και η Αλκμήνη λίγο αργότερα. Μια ανάσα ήταν 
κι αυτό, μια νέα ελπίδα, ένα σημάδι από φως. Σε δυο τρία χρόνια 
ο Χάρης  θα  ήταν  και  πάλι  ελεύθερος.  Θα  ήταν  μαζί.  Αυτό  ήθελε 
απ’ τη ζωή της κι αυτό το όνειρο δεν βρισκόταν πλέον μακριά. 

                                    

Μετρούσε  τα  χρόνια  ξανά  και  ξανά  η  Φανή  τις  επόμενες  μέρες, 
πότε  με  τα  δάχτυλα,  πότε  με  τη  σκέψη,  σαν  να  λογάριαζε  τον 
τρόπο  με  τον  οποίο  θα  δρομολογούσε  και  πάλι  τη  ζωή  της.  Να 
χτίσει  το  όνειρο,  όπως  εκείνο  που  είχε  δει  κάποτε,  όταν  του 
μάζευε  τα  πολύχρωμα  βότσαλα  της  θάλασσας  για  το  ψηφιδωτό 
που έφτιαχνε πάνω στον τοίχο. 
  «Λίγα  χρόνια  είναι,  θα  περάσουν»,  σκεφτόταν,  προσπαθώντας 
έτσι να ενισχύσει τις αντοχές της. «Και μέχρι τότε; Τι θα κάνω;» 
  Ερχόταν  σε  αντιπαράθεση   με  τον  εαυτό  της  και  σ’  έναν 
ατέλειωτο  εσωτερικό  διάλογο  που  την  έκανε  να  ασφυκτιά. Έ να 
γράμμα  του  όμως,  που  έλαβε  ύστερα  από  καμιά  δεκαριά  μέρες, 
την  ανησύχησε.  Της  έγραφε  ότι τον  έπνιγε το  θηρίο της φυλακής 
και  πως  ήταν  δύσκολες  οι  συνθήκες  στις φυλακές της  Κέρκυρας, 
από τις χειρότερες της χώρας και με βαρυποινίτες τρόφιμους. 
  Δεν έχασε  καιρό η Φανή,  ετοίμασε τη  βαλίτσα της  και την  άλλη 
μέρα   έφυγε   για   την   Κέρκυρα.   Βράδιαζε   όταν   έφτασε   και 
διανυκτέρευσε  σ’  ένα  φτηνό  ξενοδοχείο  απέναντι  από  το  λιμάνι. 
Την  άλλη  μέρα το πρωί σηκώθηκε νωρίς και  μ’ ένα ταξί  ανέβηκε 
τον  καταπράσινο  λόφο  έξω  από  την  πόλη,  όπου  βρισκόταν  η 
φυλακή,   δίπλα   σ’   ένα   διώροφο   γυμνάσιο.  Ή ταν   από   τις 
παλαιότερες  φυλακές  και  θεωρούνταν  υψίστης  ασφαλείας.  Το 
κτήριο   είχε   περιμετρικά   δέκα   ακτίνες   κι   έλεγαν   ότι   ήταν 
αδιανόητο  να  αποδράσει  κανείς  από  κει,  ούτε  ακόμη  και  με 
ελικόπτερο,  εκτός  κι  αν  γκρεμίζονταν  τα  ψηλά  πέτρινα  τείχη  με 
τα  αγκαθωτά  συρματοπλέγματα.  Όπως  σε  κάθε  επίσκεψή  της, 
έτσι  και  τώρα  τα   ’βλεπε  να  ορθώνονται   μπροστά  της  και 
σφίχτηκε πάλι η ψυχή της. Έ μοιαζε μ’ ένα τεράστιο κλουβί. 
  Μόλις  έφτασε  στην  πύλη,  ζήτησε  από  έναν  φύλακα  να  δει  τον 
Χάρη Καλοκαιρινό.  Με τη σχετική άδεια που  είχε, γιατί γίνονταν 
δεκτά  άτομα  που  είχαν  μόνο  πρώτου  βαθμού  συγγένεια,  και 
ύστερα  από  πολλές  διατυπώσεις  την  οδήγησαν  στον  χώρο  του 
επισκεπτηρίου. Εκεί υπήρχαν μερικοί ακόμη επισκέπτες, οι οποίοι 
συνομιλούσαν  με  κρατούμενους  πίσω  από  το  διπλό  μεταλλικό 
δίχτυ και υπό την επιτήρηση σωφρονιστικών υπαλλήλων. 
  Πέρασαν πέντε έξι λεπτά μέχρι να έρθει. Χαμογέλασε μόλις την 
αντίκρισε  και πήγε προς το  μέρος της.  Κοίταζε  ο ένας τον  άλλον 
μέσα στα  μάτια, σαν σε  μια συμφωνία αγάπης.  Γαντζωμένοι στα 
πλέγματα,  έφεραν  τα  ακροδάχτυλά  τους  κοντά,  σ’  ένα  άγγιγμα 
που  σφράγιζε  τη  σχέση  τους  στον  χρόνο,  σ’  ένα  άγγιγμα  που 
έδειχνε τι ήταν πολυτιμότερο σε τούτο τον κόσμο. 
  «Σε  σκέφτομαι  συνέχεια…»  της  είπε  με  τη  ζεστή  φωνή  του. 
«Δεν υποφέρω τόσο που βρίσκομαι στη φυλακή, όσο που είμαστε 
χώρια». 
  «Δεν  θα  πάψω  να  σ’  αγαπώ  ό,τι  κι  αν  γίνει»,  αποκρίθηκε 
σιγανά η Φανή. 
  «Η αγάπη αυτή  μού δίνει δύναμη να  μετράω τις μέρες  μέσα σ’ 
αυτήν την κόλαση». 
  «Δεν θα μείνεις για πολύ, σε λίγα χρόνια θα βγεις». 
  «Μερικές  φορές  έχω  την  εντύπωση  ότι  δεν  θα  βγω  ποτέ 
ζωντανός από δω μέσα». 
  «Τι σε κάνει να το λες αυτό;» τον ρώτησε με φανερή αγωνία. 
  «Αυτή η φυλακή είναι ένας κλειστός τάφος. Έ νας χώρος που σε 
πετάνε,  μια  αποθήκη  ψυχών,  Φανή»,  απάντησε  και  της  ανέφερε 
λίγα απ’ τις άθλιες συνθήκες κράτησής τους. 
  «Εσύ   είσαι   δυνατός,  Χάρη»,  του   έδωσε   κουράγιο.   «Κάνε 
σύμμαχο     τον   χρόνο,   όπως    έκανες    στο   ίδρυμα.    Θα   τα 
καταφέρουμε  κι  αυτή  τη  φορά,  θα  δεις.  Ξεκίνα  να  αγιογραφείς, 
να ζωγραφίζεις. Δημιούργησε κάτι όμορφο ακόμα κι αν βρίσκεσαι 
μέσα στη λάσπη…» 
  «Δεν   έχω   διάθεση   για   τίποτα,   αλλά   αφού   επιμένεις,   θα 
προσπαθήσω». 
  «Για σένα θέλω να το κάνεις». 
  «Εγώ  σ’  έχω  δίπλα  μου  κάθε  στιγμή.  Μερικές  φορές  νιώθω 
πολύ έντονα την παρουσία σου». 
  «Είναι  που  ταξιδεύει  η  σκέψη  μου  σε  σένα. Ό μως  από  δω  και 
στο εξής  θα  μ’ έχεις δίπλα σου πραγματικά. Χτες αποφάσισα να 
δοκιμάσω  κι  εγώ την τύχη  μου  στην  Κέρκυρα. Όπου  εσύ,  κι  εγώ 
μαζί». 

                                   

Από την πρώτη φορά, πριν από κάνα χρόνο, που ήρθε στο νησί να 
δει τον Χάρη, ένιωθε να την καλεί αυτός ο ειδυλλιακός τόπος που 
απέπνεε  ευγένεια  και  αρχοντιά.  Και  τώρα  έπαιρνε  τη  μεγάλη 
απόφαση  να  εγκατασταθεί  εκεί,  μόνο  και  μόνο για  να  βρίσκεται 
κοντά  στον  αγαπημένο  της  τώρα  που  την  είχε  ανάγκη,  ώστε  να 
του  δίνει  κουράγιο  ν’  αντέξει  μέχρι  να  αποφυλακιστεί.  Ούτως  ή 
άλλως μαζί ήταν να πορευτούν σ’ αυτή τη ζωή. Μαζί, λοιπόν, στα 
εύκολα,  μαζί  και  στα  δύσκολα,  σκεφτόταν  η  Φανή  κι  έπλαθε 
σχέδια και στόχους. 
  Από  παλιά  γνώριζε  κάποιους  ντόπιους  δημοσιογράφους  τους 
οποίους έψαξε την  ίδια κιόλας μέρα,  ώστε να ζητήσει τη  βοήθειά 
τους.  Ή ταν  αποφασισμένη  να  δημιουργήσει  ακόμη  και  από  το 
μηδέν συνθήκες για να μείνει στο νησί. 
  Μέρα   με   τη   μέρα   έστηνε   τις   βάσεις  για   το   καινούργιο 
οικοδόμημά της.  Μια  μάχιμη  δημοσιογράφος,  που  προερχόταν  κι 
από  μεγάλη  εφημερίδα,  δεν  χρειάστηκε  να  προσπαθήσει  και 
πολύ.   Με  τη   βοήθεια  των   συναδέλφων  της   και  χτυπώντας 
διάφορες    πόρτες,   ύστερα     από   καμιά    δεκαριά    μέρες   την 
προσέλαβαν  σ’  έναν  δημοσιογραφικό  όμιλο,  ο  οποίος εξέδιδε την 
πιο  έγκριτη  τοπική  εφημερίδα  κι  είχε  και  έναν  ραδιοφωνικό 
σταθμό. Ύστερα  νοίκιασε  μια  μικρή  γκαρσονιέρα  σε  μια  παλιά 
πολυκατοικία,   με   επίπλωση   που   περιλάμβανε   τα   απολύτως 
απαραίτητα:  ένα  ντιβάνι,  ένα  τραπέζι,  δυο  καρέκλες,  καθώς  και 
λίγα    κουζινικά    σκεύη.    Μόλις    τακτοποιήθηκε,     πήγε    στη 
Θεσσαλονίκη,  φόρτωσε  όσα  πράγματα  μπορούσε  στο  αυτοκίνητό 
της  και γύρισε  ξανά  στην  Κέρκυρα,  εκεί  που χτυπούσε  η  καρδιά 
της. 
  Τρεις   φορές  την   εβδομάδα   πήγαινε   στο   επισκεπτήριο  της 
φυλακής  να  ανταμώσει τον  καλό της,  που  στα  μάτια της έβλεπε 
την  καθαρότητα  της  αγάπης  της  και  την  πίστη  της  ότι  όλα  θα 
πάνε καλά. 
  Τις   περισσότερες   φορές   οι   εκφράσεις  και   η  γλώσσα  του 
σώματος έχουν τη δύναμη να περάσουν πιο δυνατά μηνύματα απ’ 
ό,τι τα λόγια. Φαινόταν όταν κοιτούσαν ο ένας τον άλλον κι όταν 
αποχωρίζονταν  ένα  «σ’  αγαπώ»  έβγαινε  συνήθως απ’ τα χείλη – 
κάθε  φορά  πιο  ισχυρό,  πιο  συμπαγές,  σαν  να  τρεφόταν  από  το 
άδικο  του  κόσμου,  τις  δυσκολίες  αλλά  και  από  τα  σίδερα  της 
φυλακής. 
 Έ τσι  περνούσε  ο  καιρός  και  με  τα  λίγα  χρήματα  που  έβγαζε 
προσπαθούσε να τα  βγάλει πέρα. Και τις νύχτες  απ’ το δωμάτιό 
της  οι  σκέψεις  της  ταξίδευαν  σε  κείνον.  Σαν  τα  περιστέρια 
ανέμιζαν πάνω από τις σκεπές της πόλης κι ανηφόριζαν τον λόφο 
για τις φυλακές, να συναντήσουν τον αγαπημένο της. 
  Και οι συμπτώσεις τής πρόσφεραν τη λύση που αποζητούσε. 
  Εκείνη  την  περίοδο  δημιουργήθηκε  ένα  κενό  στις  βραδινές 
εκπομπές στο ραδιόφωνο του ομίλου όπου εργαζόταν κι έψαχναν 
τον κατάλληλο άνθρωπο για να το καλύψει. Η Φανή δεν άφησε να 
πάει χαμένη τέτοια ευκαιρία, άλλωστε είχε ασχοληθεί παλαιότερα 
και  με  τη  ραδιοφωνία.  Οπότε  και  ανέλαβε  την  παραγωγή  μιας 
ωριαίας εκπομπής, δέκα με έντεκα το βράδυ. 
  Η   βελουδένια    φωνή    της   μέσω    των    ερτζιανών    κυμάτων 
διακτινιζόταν πλέον παντού στον αέρα, και κάθε  βράδυ ο Χάρης, 
μετά  το  σιωπητήριο,  περίμενε  ευλαβικά  να  έρθει  η  ώρα  που  θ’ 
άνοιγε  το  μικρό  ραδιοφωνάκι  του.  Και  με  τα  ακουστικά  στ’ 
αυτιά,  ξεδιψούσε  από τα λόγια της  και ταξίδευε  με τις μουσικές 
της.  Ή ταν  σαν  μια  ιεροτελεστία  για  κείνον,  σαν  μια  νυχτερινή 
κατάνυξη  που  του  μετέδιδε  ζωή  και  υπομονή.  Η  ώρα  που 
δραπέτευε απ’ τα στενά όρια της φυλακής. 
                                    

Ο δρόμος τους ήταν στρωμένος με αντιξοότητες. Ή ρθαν δύσκολοι 
καιροί,  με την  οικονομική  ύφεση να  μαστίζει  όλη τη χώρα. Ό μως 
κατάφερναν  να  βρίσκουν  μια  ισορροπία  στη  σχέση  τους,  καθώς 
παρ’  όλη  τη  δεινή  τους  θέση,  υπερτερούσε  η  αγάπη  τους.  Με 
καρτερικότητα  κυλούσε  και  ο  χρόνος. Έ φυγε  ο  χειμώνας  και  με 
τον  ερχομό  της  άνοιξης  η  Φανή  φύτεψε  δυο  βασιλικούς  σε  μια 
γλάστρα  ξεχασμένη  στο  μικρό  μπαλκονάκι  της.  Το  καλοκαίρι 
θέριεψαν,   ενώθηκαν   τα   κλωνάρια   τους,   και   στο   έμπα   του 
φθινοπώρου είχαν φουντώσει τόσο, που έγιναν μια αγκαλιά. Κάθε 
τόσο  έκοβε  κι  ένα  μικρό  ευωδιαστό  κλαδάκι  και  το  χάριζε  στον 
Χάρη,  που  τα  διατηρούσε  μέσα  σ’  ένα  αυτοσχέδιο  δοχείο. Έ τσι 
τους  έδεσε  και  η  αγάπη  τους.  Αν  και  ζούσαν  χωριστά,  ένιωθαν 
σαν τους δυο βασιλικούς που ’γιναν ένα. 
  Με  αγαπημένες τους  μουσικές και τραγούδια·  με λόγια πάθους 
και  με  μικρές  ιστορίες  που  ανακάλυπτε  σε  διάφορα  βιβλία,  του 
κρατούσε  κάθε  βράδυ  συντροφιά.  Με  τον  τρόπο  της  του  ’δινε 
δύναμη  για  να  μη  λυγίσει,  γιατί  οι  φυλακές  εκείνη  την  περίοδο 
έμοιαζαν  μ’ ένα καζάνι που  βράζει, όπως της έλεγε ο Χάρης, και 
δεν  άργησε  να  εκραγεί.  Οι  κρατούμενοι  εξεγέρθηκαν  για  τις 
σκληρές  συνθήκες  κράτησής  τους,  κατέλαβαν  κτήρια,  έβαλαν 
φωτιές   και   κατέστρεψαν   ό,τι     βρήκαν    μπροστά   τους.   Σαν 
πολιορκούμενο      κάστρο     έμοιαζε     η   φυλακή     για    κάποια 
εικοσιτετράωρα, μέχρι να επιβληθεί και πάλι η τάξη. 
  Από  τότε  για  δεκαπέντε  μέρες  απαγορεύτηκε  το  επισκεπτήριο, 
αλλά και αργότερα εφαρμόζονταν με μεγαλύτερη αυστηρότητα οι 
κανονισμοί. 
  Κάτω  απ’  αυτή  την  πίεση  ο  Χάρης,  επηρεασμένος  από  τις 
ονειροπόλες  συζητήσεις  τους  με  τη  Φανή  ότι  θα  περνούσαν  όλη 
τους τη ζωή  μαζί, πήρε τη  μεγάλη  απόφαση που στριφογυρνούσε 
εδώ  και  καιρό  στο  μυαλό  του.  Και  σε  μιαν  απ’  τις  επόμενες 
συναντήσεις τους, τόλμησε να της τη φανερώσει. Βρίσκονταν στον 
χώρο του  επισκεπτηρίου  με τα τζάμια  και  επικοινωνούσαν  μέσω 
τηλεφώνου. 
  «Φανή, λες να τα καταφέρουμε να φτιάξουμε εκείνη την καλύβα 
που λέγαμε στο  βουνό και να ζήσουμε  εκεί  μακριά  από όλους κι 
απ’  όλα  τα  βάσανα;»  τη  ρώτησε  εκφράζοντας  έναν  από  τους 
διακαείς   πόθους   τους.   «Λες   να    μπορεί   να   γίνει   κάποτε 
πραγματικότητα;» 
  «Εκεί  θέλω  να  καταλήξουμε  κάποτε!»  έκανε  μ’  ενθουσιασμό  η 
Φανή. «Γιατί μόνο με σένα ομορφαίνει η ζωή». 
  «Ξέρεις,   εδώ   και   καιρό   σκέφτομαι   κάτι   να   σου   πω   και 
δυσκολεύομαι να το βγάλω από μέσα μου», είπε διστακτικά. 
  «Γιατί;» 
  «Γιατί   ένας   φυλακισμένος   δεν   δικαιούται   να   έχει   πολλές 
επιθυμίες». 
  «Τι επιθυμείς και δεν το ’χεις;» 
  «Εσένα!» 
  «Εδώ  είμαι,  Χάρη,  ολότελα  δικιά  σου,  έστω  κι  αν  μας χωρίζει 
αυτός   ο  φράχτης»,   κι   έδειξε  το  τζάμι  που  παρεμβαλλόταν 
ανάμεσά τους. 
  «Θέλω να γίνεις γυναίκα μου, Φανή. Να παντρευτούμε!» 
  Σκίρτησε  η  ψυχή  της  μόλις  το  άκουσε.  Ξαφνιάστηκε,  αλλά 
ξαφνιάστηκε γλυκά. 
  «Ναι!...   Ναι!  Χίλιες   φορές  ναι»,   ξέσπασε  χαρούμενα,   ενώ 
έλαμψε το  πρόσωπό της  από χαρά.  «Θα  είναι  η  πιο  ιερή  στιγμή 
της ζωής μου». 
  Ο  ενθουσιασμός  της  Φανής  εξανέμισε  όλους  τους  δισταγμούς 
του, που είχαν να κάνουν με το αν είχε το δικαίωμα να δεσμεύσει 
έναν  άλλο  άνθρωπο  μαζί  του.  Τους  απάλειψε  και  η  μαγεία 
εκείνης  της  στιγμής  που  ήταν  αποτυπωμένη  στα  λαμπερά  της 
μάτια. 
  Το  όνειρο της Φανής γινόταν πραγματικότητα.  Το  σκεφτόταν  κι 
εκείνη  αρκετό  καιρό.  Ή ξερε  ότι  ένας  γάμος  θα  έλυνε  πολλά 
προβλήματα  επικοινωνίας  κι  όπως  είχε  πληροφορηθεί  από  τη 
δικηγόρο  τους,  θα  άλλαζε  πολλούς  συσχετισμούς.  Εάν  είχε  τον 
δικό  του  άνθρωπο  έξω,  θα  μπορούσε,  μόλις  συμπλήρωνε  ένα 
μεγάλο μέρος της ποινής του, να παίρνει ολιγοήμερες άδειες. Και 
ο  χρόνος,  εάν  όλα  πήγαιναν  καλά,  γιατί  πολλοί  αστάθμητοι 
παράγοντες καιροφυλακτούσαν, δεν θα αργούσε να κυλήσει. 
 Έ κλεινε τα  μάτια και διαρκώς έφερνε στον νου της  εικόνες απ’ 
τον  γάμο·  να  παντρεύεται  εκείνον  που  αγαπά.  Τον  φανταζόταν 
ήδη   δίπλα    της,  στητό,   καμαρωτό,     όλο   χάρη.   Ή ταν   ένα 
πρωτόγνωρο  συναίσθημα  για  κείνη.  Πλημμύριζε  από  χαρά  και 
μάλιστα  κάτω  απ’  τις  πιο  αντίξοες  συνθήκες  και  σε  δύσκολες 
εποχές. 
  Ο γάμος  ορίστηκε  ύστερα  από τρεις βδομάδες,  στο  παρεκκλήσι 
των  φυλακών.  Η  Φανή  ανέλαβε  όλες  τις  προετοιμασίες.  Με  τα 
λίγα  χρήματα  που  συγκέντρωσε,  συν  εκείνα  που  της  έδωσαν  ως 
δώρο  ο  δάσκαλος  και  ο  Ευγένιος,  έψαξε  να  βρει  νυφικό  και 
κοστούμι για τον Χάρη, κι έπειτα όλα τα υπόλοιπα, μπομπονιέρες 
και κεράσματα. 
  Η   τελευταία   Κυριακή   του   Οκτώβρη   από   το   πρωί   ήταν 
ηλιόλουστη,  λαμπερή  και  με  καταγάλανο  ουρανό,  θαρρείς κι  είχε 
κατά  νου  να  φωτίσει τη  μέρα της  στέψης.  Στις έντεκα,  ο Χάρης, 
κάτω  απ’  το  ζεστό  χάδι  του  ήλιου,  περίμενε  έξω  από  το 
παρεκκλήσι       έχοντας     τριγύρω      του      καμιά     δεκαριά 
συγκρατούμενούς  του,  καλεσμένους  του  μεγάλου  γεγονότος  της 
φυλακής.  Φορούσε  μαύρο  κοστούμι,  λευκό  πουκάμισο,  βυσσινί 
γραβάτα,  καινούργια  μαύρα  γυαλιστερά  παπούτσια  και  στα 
χέρια  του  κρατούσε  ένα  μπουκέτο  λευκά  τριαντάφυλλα.  Το 
πρόσωπό   του   έλαμπε   κι   όπως   στεκόταν   στολισμένος   και 
χαμογελαστός   στο   μέσον   της   ομήγυρης,   έμοιαζε   μ’   άλλον 
άνθρωπο. 
  Τον  είδε  η  Φανή  καθώς  ερχόταν  κι  εντυπωσιάστηκε  απ’  την 
αλλαγή  της  εμφάνισής  του.  Η  αρρενωπότητά  του  της  έφερε 
θύμησες   από  τα   περασμένα.  Ό σο  για   κείνη,   ακτινοβολούσε 
ολόκληρη από ευτυχία – έμοιαζε σαν οπτασία με το μακρύ λευκό 
νυφικό της. 
  Τη  συνόδευαν  ο  δάσκαλος,  ο  Ευγένιος,  η  φίλη της  η  Αργυρώ,  ο 
Σπύρος     Κωλέτης     –αρχισυντάκτης      της   εφημερίδας      όπου 
εργαζόταν–,  ο  Γρηγόρης  Στασινός,  παιδικός φίλος του  Χάρη  απ’ 
το   ορφανοτροφείο,     και   ακολουθούσαν      ο   αρχιφύλακας   των 
φυλακών με τέσσερις άντρες. Σαν έφτασε κοντά του, ο Χάρης της 
έδωσε το μπουκέτο τα λουλούδια, τη φίλησε απαλά στα χείλη και 
σιγανά της είπε: 
  «Δεν σ’ έχω ξαναδεί τόσο όμορφη…» 
  «Σε σένα οφείλεται. Εσύ επηρεάζεις τη ζωή μου». 
  Πέρασαν  το  κατώφλι  της  μικρής  εκκλησίας,  να  σφραγίσουν  την 
ένωσή τους.  Στάθηκαν  δίπλα  δίπλα  και  ο  ιερέας της φυλακής με 
τη μεταλλική φωνή του άρχισε να τελεί το μυστήριο, με κουμπάρο 
τον  πιο  δικό  τους  άνθρωπο,  τον  δάσκαλο.  Η  Φανή  ένιωθε  να  ζει 
το όνειρο. Κάθε τόσο έστρεφε το πρόσωπό της προς το μέρος του, 
δεν χόρταινε να τον κοιτάζει, τόσο καιρό τον έβλεπε μέσα από το 
μεταλλικό δίχτυ ή πίσω απ’ τα τζάμια. Ακούμπησε σε μια στιγμή 
με τ’  ακροδάχτυλά της την  παλάμη του  κι  εκείνος της  έσφιξε το 
χέρι – το είχε τόσο ανάγκη αυτό το δυνατό κράτημά του, που δεν 
τον  άφησε  καθόλου  απ’ το χέρι της  μέχρι  που χόρεψαν τον χορό 
του Ησαΐα. 
  Μόλις  τέλειωσε  το  μυστήριο,  όλοι  έσπευσαν  να  συγχαρούν  το 
ζευγάρι. Όταν ήρθε η σειρά του Ευγένιου, στάθηκε μπροστά στον 
Χάρη, τον κοίταξε στα μάτια και του είπε: 
  «Να ζήσετε, αδερφέ, και γρήγορα να βρεθείτε κάτω από το ίδιο 
κεραμίδι». 
  «Σ’    ευχαριστώ,    Ευγένιε.    Αμήν    και    πότε»,   αποκρίθηκε 
συγκινημένος ο Χάρης και τον αγκάλιασε σφιχτά. 
  Στη  συνέχεια  οι  καλεσμένοι  με  τις  μπομπονιέρες  στα  χέρια 
βγήκαν  απ’  το  παρεκκλήσι  και  κατευθύνθηκαν  σε  μια  αίθουσα, 
όπου συγκεντρώθηκαν γύρω  από ένα τραπέζι για τα  κεράσματα. 
Διάφορες πίτες, γλυκίσματα και αναψυκτικά. 
 Όπως  σ’  όλους  τους  γάμους  που  σπανίως  γίνονταν  μέσα  στη 
φυλακή,  έτσι  και  τώρα  η  ευαισθητοποιημένη  νομοθεσία  διέθετε 
ένα  δωμάτιο  στο  ζευγάρι,  όπου  θα  μπορούσαν  να  μείνουν  μόνοι 
τους  για  μία  ώρα.  Ενήμερος  εκ  των  προτέρων  ο  Χάρης,  κάποια 
στιγμή  πήρε  διακριτικά τη  νύφη  και την  οδήγησε  στον  περίφημο 
χώρο. 
  Μόλις  μπήκαν,  η  Φανή  αιφνιδιάστηκε,  δεν  περίμενε  τέτοιο 
σκηνικό.  Πλάι  στα  γυμνά  ντουβάρια  τα  μόνα  που  υπήρχαν  ήταν 
ένα  ξύλινο τραπέζι  και  δυο  καρέκλες.  Το  μοναδικό  διακοσμητικό 
στοιχείο  ήταν  οι  δέσμες  του  ήλιου  που  έπεφταν  λοξά  απ’  το 
μικρό  παράθυρο. Έ κανε  μερικά  βήματα  κι  όπως  την  έλουζε  το 
φως,  αισθάνθηκε  το  τρυφερό  αγκάλιασμα  του  αγαπημένου  της. 
Ανατρίχιασε  στο  άγγιγμά  του,  στα  χάδια  και  στα  φιλιά  του,  κι 
έβγαλε  έναν  ανεπαίσθητο  αναστεναγμό.  Γύρισε  και  τον  φίλησε 
στα   χείλη,   γλυκά   στην    αρχή,  ύστερα   παθιασμένα,      άγρια. 
Διψούσαν  ο  ένας  για  τα  φιλιά  του  άλλου  και  λαχταρούσαν  να 
ενωθούν, να γίνουν ένα σώμα, μια ψυχή. 

                                   

Από  εκείνη  τη  μέρα  άλλαξε  σελίδα  και  η  ζωή  τους,  καθώς 
καλυτέρεψαν και οι συνθήκες του επισκεπτήριου. Ως γυναίκα του 
πλέον,  η  Φανή  μπορούσε  να  τον  βλέπει  με  μεγαλύτερη  ευχέρεια 
και  σε  ελεύθερο  επισκεπτήριο, χωρίς να παρεμβάλλεται  ανάμεσά 
τους  το  μεταλλικό  δίχτυ  ή  το  τζάμι  με  το  τηλέφωνο·  σ’  ένα 
δωμάτιο,  όπως  εκείνο  που  τους  διέθεσαν  τη  μέρα  του  γάμου, 
αλλά πάντοτε κάτω από την εποπτεία ενός φύλακα που καθόταν 
διακριτικά σε μια γωνιά. Έ στω και έτσι όμως, ήταν σαν ένα δώρο 
από τη 
διεύθυνση   του   σωφρονιστικού   καταστήματος   για   τους   δυο 
νεόνυμφους. 
  Δύο  αγάπες  είχε  η  Φανή  σ’  αυτή  τη  ζωή,  με  τις  οποίες 
παθιαζόταν:  τον  Χάρη  και  τη  μαχητική  δημοσιογραφία.  Όπως 
έδινε  όλο  της  τον  εαυτό  στον  αγαπημένο  της,  έτσι  δινόταν  και 
στον  παλμό των γεγονότων.  Ζούσε  από  κοντά  όλες τις πολιτικές 
αναταράξεις  εκείνης  της  περιόδου  κάτω  απ’  τη  μαύρη  σκιά  της 
κρίσης. Οι εξελίξεις ήταν ραγδαίες μέρα με τη μέρα, σε σημείο να 
τρίζουν για ακόμη μια φορά τα θεμέλια της χώρας. 
  Αρθρογραφούσε   σε   καθημερινή   βάση   η   Φανή   στην  τοπική 
εφημερίδα  και  πάντα  γύρω  από  πολιτικοκοινωνικά  θέματα·  απ’ 
τον  παλμό  των  συνεχόμενων  διαδηλώσεων  και  των  ταραχών,  τις 
αυξανόμενες      αυτοκτονίες,    μέχρι    τη   σήψη     του   πολιτικού 
συστήματος, που αποτελούσε και το ευαίσθητο σημείο της. Αν και 
δεν  ήταν  τόσο  καυστική  όσο  άλλοτε,  γιατί  είχε  διδαχτεί  από  τις 
εμπειρίες  της  σε  επαγγελματικό  και  προσωπικό  επίπεδο,  πίσω 
όμως  από  τα  άρθρα  της  ένα  έμπειρο  μάτι  θα  καταλάβαινε  ότι 
κρυβόταν μια αντίδραση στα δρώμενα. 
  Η  Φανή  είχε  ευρύ  πεδίο  να  ασχοληθεί,  αλλά  πάντοτε  υπό  τη 
συνεχή επιτήρηση του αρχισυντάκτη της. Ενός ανθρώπου που όλα 
τα  ήξερε  με  κείνη  τη  λογική  της  στείρας  γνώσης:  τα  ξέρω  όλα, 
αλλά δεν ξέρω τίποτα. 
  Μια από εκείνες τις ζοφερές μέρες την κάλεσε στο γραφείο του. 
Ή ταν η περίοδος που η νέα κυβέρνηση προσπαθούσε να δανειστεί 
υπέρογκα  ποσά  για  τις  ανάγκες  του  κράτους,  γιατί  πια  τα 
αποθέματα  είχαν  εξαντληθεί  και  όλοι  μιλούσαν  πως  οδεύαμε  σε 
παρατεταμένη ύφεση. 
  Η  Φανή  πήγε  να  δει  τι  ήθελε  πάλι  ο  μέγας  Σπύρος  Κωλέτης, 
γέννημα     θρέμμα   Κερκυραίος   και      μάλιστα   απ’   τις   παλιές 
οικογένειες της πόλης. 
  «Με  ζητήσατε,  κύριε  διευθυντά;»  του  είπε  μόλις  μπήκε  στο 
γραφείο του. 
  «Ναι,  κάθισε»,  και  της  έδειξε  με  το  χέρι  του  ένα  απ’  τα 
καθίσματα  απέναντί  του.  «Θέλω  να  σε  ενημερώσω  ότι  από  εδώ 
και  στο  εξής  η γραμμή της  εφημερίδας είναι  να  συνταχθούμε  με 
την κυβερνητική πολιτική», της είπε απαιτητικά. 
  Η Φανή κόμπιασε για μια στιγμή. 
  «Υπάρχει  όμως  και  πολύς  κόσμος  που  έχει  αντίθετη  γνώμη, 
όπως     και   πολλοί    απ’   τους   συνδρομητές      μας»,   σχολίασε 
επιφυλακτικά. «Αυτούς δεν πρέπει να τους λάβουμε υπόψη μας;» 
  «Ο κόσμος δεν ξέρει τι του γίνεται. Αν δεν μας δώσουν λεφτά οι 
ξένοι,   τότε    να   δούμε     τι  θα    κάνουν     όλοι   αυτοί    που 
διαμαρτύρονται.  Διαφορετικά,  έτσι  όπως  μάθαμε,  ποιος  νομίζεις 
ότι  θ’  αντέξει  μια  ενδεχόμενη  πτώχευση  και το  αλαλούμ  που  θα 
επικρατήσει ύστερα; Το  ’χουν σκεφτεί αυτό; Όχι, βέβαια. Θα τους 
θυμίζουμε εμείς λοιπόν τι είναι σωστό να κάνουν». 
  «Μα αφού η τάση της εποχής είναι η αλλαγή, γιατί ν’ αφήσουμε 
να  πάει  χαμένη  μια  τέτοια  ευκαιρία;  Μήπως  κρατώντας  μια 
ισορροπία  θα  προσεγγίζαμε  μεγαλύτερο  κοινό,  ειδικά  τώρα  που 
όλο και πέφτουν οι πωλήσεις μας;» 
  «Εμάς δεν  μας νοιάζει  μόνο το τώρα, Φανή, αλλά και το αύριο, 
και  να  ’σαι  σίγουρη  ότι  τότε  θα  μείνουν  οι  πιο  δυνατοί.  Και  ο 
κόσμος  που  διαμαρτύρεται  έξω  τι  νομίζεις  πως  θα  κερδίσει  στο 
τέλος;  Μόνο  έναν  ηρωικό  αγώνα»,  είπε  κατηγορηματικά  και 
βλέποντάς   τη     σκεφτική,   πρόσθεσε:      «Διαφωνείς;     Σε   βλέπω 
προβληματισμένη». 
  «Δεν  μπορούν  οι  άνθρωποι  να  συμφωνούν  σ’  όλα  μεταξύ τους. 
Ωστόσο η πολυφωνία κάνει καλό σε μια εφημερίδα». 
  «Το  συμφέρον του  ομίλου  άσε να το  σκεφτούν  άλλοι.  Εγώ  από 
σένα θέλω να λάβεις υπόψη σου ό,τι σου είπα, για να ξέρεις πώς 
θα  κινείσαι  από  δω  και  πέρα  όταν  θα  αναλαμβάνεις  τέτοια 
θέματα». 
  Η   Φανή  πήρε   αμέσως  το   μήνυμα.   Αν   και  την   έθιγαν   οι 
επιτακτικές  συστάσεις  του,  το  ανέχτηκε  κι  αυτό  προκειμένου  να 
μη  χάσει  τη  δουλειά  της,  έχοντας  σκοπό  να  κρατήσει  ουδέτερη 
στάση απέναντι στα γεγονότα. 

                                     

Δεν  πέρασε  πολύς  καιρός  και  η  χώρα  έμοιαζε  σαν  να  είχε 
κηρυχθεί  σε  εμπόλεμη  κατάσταση.  Λίγο  τη  χώριζε  απ’  την 
άβυσσο. Ερχόταν σε σύγκρουση μ’ έναν άπιαστο κι αόρατο εχθρό· 
μ’  έναν  νέου τύπου  πόλεμο, τον  οικονομικό, τον  δεσμευτικό, του 
ξεπουλήματος,  με  αντάλλαγμα  την  εξαθλίωση,  που  ολημερίς  κι 
ολονυχτίς  διατυμπάνιζαν  τα  κανάλια  και  σύσσωμα  τα  μέσα 
ενημέρωσης.  Οι απολυμένοι πλέον γίνονταν στρατιές που όλο και 
πλήθαιναν.   Η   Φανή   στα   άρθρα   της   ασχολούνταν          με   την 
επικαιρότητα  και  τις  ραγδαίες  εξελίξεις  που  επηρέαζαν  τους 
πάντες  πλέον  κι  αποκτούσαν  επικίνδυνες  διαστάσεις.  Εξέφραζε 
απλώς τα γεγονότα και τις συνέπειές τους, χωρίς να παίρνει σαφή 
θέση.  Άφηνε  όμως  παράθυρα  ανοιχτά  ώστε  να  ερμηνεύσει  ο 
καθένας μόνος του τα πράγματα. 
  Σαν  τη  λαίλαπα  είναι  η  κρίση,  δεν  της  ξεφεύγει  κανείς.  Όλοι 
σχεδόν, μικροί μεγάλοι, μετρούσαν απώλειες. Χτύπησε όπως ήταν 
επόμενο   και   την   πόρτα   της   εφημερίδας.   Οι   πωλήσεις  της, 
ανεξάρτητα   απ’   τα   παχιά   λόγια   του   Κωλέτη,   καθημερινά 
συρρικνώνονταν,   ώσπου   οι   μέτοχοι   του   ομίλου   αποφάσισαν 
στρατηγικές αναδιάρθρωσης. 
  Μια  μέρα  η  Φανή  έγραψε  ένα  άρθρο  για  την  αξιοπρέπεια  του 
Έ λληνα  που  είχε  πληγεί  ανεπανόρθωτα,  ένα  εκρηκτικό  κείμενο 
που  εξέφραζε  την  πλειονότητα  του  κόσμου.  Με  μια  αναδρομή 
στην  Ιστορία,  αποδείκνυε  ότι  οι  Έ λληνες  έχουν  όρια,  αντέχουν 
μέχρι  ένα  σημείο. Όταν  ξεχειλίσει  το  ποτήρι,  ξεχνούν  τις  μεταξύ 
τους  διαφορές  και γίνονται  όλοι  ένα,  ενάντια  στον  οποιονδήποτε 
εχθρό που θίγει την αξιοπρέπειά τους. 
  Το  άρθρο  της  δεν  δημοσιεύτηκε  ποτέ.  Θεωρήθηκε  πως  δεν 
συνάδει  με  το  ύφος  της  εφημερίδας,  ήταν  όμως  αρκετό  ώστε  να 
προκληθεί  ρήγμα  στη  σχέση της  με τον  όμιλο.  Φάνηκε  αργότερα, 
όταν    συμπεριέλαβαν      και   το   όνομά     της   στη   λίστα    των 
απολυμένων.   Εξηγήσεις  πολλές  δεν  δόθηκαν,   μόνο  ότι  ήταν 
αναγκασμένοι να κινηθούν σύμφωνα με τα νέα δεδομένα. 
  Η  απόρριψη  της  άφηνε  πικρή  γεύση,  την  πλήγωνε  αφάνταστα. 
Έ νιωθε  τα  ίδια  συναισθήματα  όπως τότε  που  την  απέρριψαν  οι 
θετοί  γονείς  της.  Συντετριμμένη  γύρισε  στο  διαμέρισμά  της  και 
κλείστηκε μέσα στη δική της φυλακή. Βγήκε δυο μέρες αργότερα, 
μόνο  και  μόνο  για  να  πάει  να  δει  τον  αγαπημένο  της,  όπου  και 
του μετέφερε τα δυσάρεστα νέα. 
  Ο Χάρης σκυθρώπιασε σαν την άκουσε. Έ νιωθε την ανασφάλεια 
που την περιέβαλλε, την απελπισία της. 
  «Και τι σκέφτεσαι να κάνεις;» εξέφρασε την ανησυχία του. 
  «Δεν  ξέρω  ακόμη.  Πάντως  με  τα  λεφτά  που  θα  πάρω  από  την 
εφημερίδα  θα  τη  βγάλω  για  ένα  διάστημα.  Θα  μπω  και  στο 
ταμείο  ανεργίας  και  βλέπουμε.  Όλο  και  κάτι  θα  γίνει»,  έκανε 
αισιόδοξα, σαν να ’θελε να παρηγορήσει τον εαυτό της. 
  «Ψάχνεις γι’ άλλη δουλειά;» 
  «Από αύριο λέω να ξεκινήσω, αλλά με την ανεργία που υπάρχει 
θα ’ναι λιγάκι δύσκολο». 
  Η  Φανή,  όσο  κι  αν  προσπάθησε  να  εξωραΐσει  την  κατάσταση 
στον Χάρη για να μη στενοχωρηθεί, ήταν αδύνατον να κρύψει την 
ωμή  αλήθεια  απ’  τον  εαυτό  της.  Το  διαπίστωσε  τις  επόμενες 
ημέρες, όταν άρχισε να αναζητά καινούργια απασχόληση. Κανένα 
φως  από  πουθενά,  μονάχα  υποσχέσεις  εισέπραττε,  που  κι  αυτές 
έσβηναν  στο  πέρασμα  του  χρόνου.  Και  η  αποζημίωση  που  πήρε 
από   την   εφημερίδα   ήταν   πολύ   μικρότερη   απ’   αυτήν   που 
υπολόγιζε και τα χρήματα γρήγορα άρχισαν να τελειώνουν. 
  Είχε  έρθει  ο  χειμώνας  κι  όσες  απόπειρες  έκανε  για  να  βρει 
κάπου  μια  δουλειά,  παρέμεναν  άκαρπες.  Κρύες  ήταν  οι  νύχτες 
της,  ζάρωνε  στο  ντιβάνι της  σε  απόγνωση  κι  αναρωτιόταν:  «Πώς 
θα τα βγάλω πέρα;» Έ νιωθε να χάνεται η γη κάτω απ’ τα πόδια 
της. 
  Στο  βλέμμα  της  είχε  αποτυπωθεί  μόνιμα  πλέον  η  λύπη  για  τη 
δεινή της θέση. Ενώ, αν βρισκόταν δίπλα της ο άνθρωπός της, όλα 
θα  ήταν  διαφορετικά  τώρα  και  λιγότερο  δύσκολα·  θα  είχε  το 
στήριγμά  της.  Μια  ελπίδα  μόνο  την  παρηγορούσε:  πλησίαζε  ο 
καιρός που ο Χάρης θα δικαιούνταν ολιγοήμερες άδειες. Ό μως, με 
τα άμεσα προβλήματα που αντιμετώπιζε, αυτό το ενδεχόμενο της 
φαινόταν πολύ μακρινό. 
  Σκεφτόταν  διαρκώς  πόσο  την  αδίκησε  η  ζωή  κι  αυτό  της 
προκαλούσε  αγανάκτηση. Όλα τής  έφταιγαν.  Εκνευριζόταν  με το 
παραμικρό και η αλλαγή στη συμπεριφορά της προβλημάτισε τον 
Χάρη. Ο νους του πήγε στο κακό. Μήπως απηύδησε πια μαζί του 
ή  μήπως  βρήκε  άλλον;  Καταλάβαινε  ότι  δεν  ήταν  εύκολο  για 
κάποιον να  ’ναι δεσμευμένος μ’ έναν φυλακισμένο. Ώ σπου άρχισε 
να  τον  ζώνει  η  ζήλια.  Ανήμπορος  να  αντιδράσει  πίσω  απ’  τα 
σίδερα, έπλαθε μονάχα υποθέσεις που τον δηλητηρίαζαν. 
 Έ να  κρύο  πρωινό,  κατά  τις  δέκα,  η  Φανή  ετοιμαζόταν  για 
πολλοστή  φορά  να  διαβεί  την  είσοδο  της  φυλακής  ώστε  να 
συναντήσει τον Χάρη. Ύστερα από τόσο καιρό ήταν πλέον γνωστή 
σ’  όλους  τους  σωφρονιστικούς  υπαλλήλους.  Οι  περισσότεροι  τη 
λυπούνταν  που   εμπλεκόταν   μ’   έναν   κατάδικο,   όπως  και   ο 
ευτραφής φύλακας που συνάντησε στο φυλάκιο της πύλης. 
  «Σήμερα  δεν  έχει  επισκεπτήριο  και  δεν  θα  ’χει  για  αρκετό 
καιρό ακόμη», της είπε βαρύθυμα. 
  «Θα αστειεύεστε βέβαια…» 
  «Ο δικός σου κάτι έκανε χτες και τον έβαλαν στην απομόνωση». 
  Η Φανή χλόμιασε. Της φάνηκε αδιανόητο. 
  «Γιατί, τι έκανε;» ρώτησε τρομοκρατημένη. 
  «Μπλέχτηκε  σ’  έναν  καβγά»,  και  βλέποντάς  την  απορημένη 
πρόσθεσε: «Μην ανησυχείς, αυτά συμβαίνουν στις φυλακές». 
  «Είναι καλά τουλάχιστον;» 
  «Στην   απομόνωση   θα   στρώσει»,   απάντησε   ο   φύλακας   με 
σκληρότητα.  «Μην  τους  λυπάσαι  αυτούς.  Εσύ  κοίτα  τον  εαυτό 
σου. Δεν αξίζει να θυσιάζεις τη ζωή σου για έναν κατάδικο». 
  «Αυτό  που  κάνω  εγώ  δεν  είναι  θυσία,  ούτε  χρέος,  είναι  κάτι 
άλλο, που μάλλον εσείς αγνοείτε». 
  «Τι είναι τότε;» 
  «Λέγεται  αγάπη  και  χαίρομαι  κάθε  φορά  που  ’ρχομαι  να  δω 
τον άνθρωπο που αγαπώ». 
  «Καλά  τα  λες,  όμως  εδώ  δεν  έχεις να  κάνεις  με  αγγελούδια… 
Κι  όσα  καλά  στοιχεία τους  είχαν  απομείνει,  εδώ  μέσα τα  νικάει 
το μίσος και η απραξία». 
  «Όταν  το  λιγότερο  κακό  στη  φυλακή  είναι  η  στέρηση  της 
ελευθερίας, πώς να μη χάσει κανείς μετά την ανθρωπιά του;» του 
είπε με καυστικότητα κι έφυγε απ’ το φυλάκιο. 
  Γύρισε  στο  διαμέρισμά  της  απογοητευμένη. Όλα  τής  έφταιγαν. 
Θύμωνε  και  με  τον  Χάρη.  Θα  ’πρεπε  να  ’ναι  προσεκτικός  ώστε 
να  μην  μπλέξει  σε  φασαρίες  και  τιμωρηθεί  μ’  αυτόν  τον  τρόπο. 
Κλείστηκε  και  πάλι  μέσα  και  δεν  έβρισκε  ούτε  ένα  καλό  σημάδι 
να πιαστεί. 
  Περνούσαν οι ώρες και οι  μέρες κι εκείνη όλο και  βούλιαζε στη 
μαυρίλα.  Κόντευε  να  χάσει  όλη  την  ενέργειά  της,  δεν  ήθελε  να 
κάνει  τίποτα.  Ροκάνιζε  μόνο  άσκοπα  τον  χρόνο.  Μια  απλή 
αφορμή     περίμενε     για   να    ξεσπάσει     η   καταιγίδα     που 
καιροφυλακτούσε μέσα της. Το ουσιαστικό πρόβλημά της ήταν ότι 
είχε  κουραστεί  πια  να  ζει  μ’  αυτόν  τον  τρόπο.  Έ νιωθε  ότι 
ξεπέρασε  τα  όριά  της,  σαν  να  μην  πήγαινε  άλλο,  κι  ήταν  έτοιμη 
να  καταθέσει  τα  όπλα.  Κι  όπως  ο  Χάρης  περνούσε  την  τρομερή 
δοκιμασία     της    απομόνωσης,       έτσι   και    κείνη    παρέμεινε 
κλειδαμπαρωμένη στο διαμέρισμά της, έως ότου την πέμπτη μέρα 
δέχτηκε ένα τηλεφώνημά του. 
  «Καλημέρα, Φανή». 
  «Καλημέρα», αποκρίθηκε εκείνη ανέκφραστα προσπαθώντας να 
πνίξει  τα  συναισθήματά  της,  ενώ  η  καρδιά  της  σκίρτησε  σαν 
άκουσε τη φωνή του. «Βγήκες απ’ την απομόνωση;» 
  «Ναι, σήμερα…» 
  «Πώς είσαι;» 
  «Ή ταν  μαρτύριο.  Νόμιζα  ότι  δεν  θ’  αντέξω  να  βρίσκομαι  άλλο 
κλεισμένος  μέσα  σε  κείνο  το  παγωμένο  μπουντρούμι  με  δυο 
κουβέρτες  όλο  κι  όλο  και  μια  λάμπα  συνέχεια  αναμμένη  από 
πάνω μου. Δεν ήξερα αν είναι μέρα ή νύχτα έξω. Λίγο ακόμα και 
θα τρελαινόμουν». 
  «Πέρασες   μεγάλη   δοκιμασία…»   σχολίασε   εκείνη   χωρίς  τη 
συνηθισμένη ζεστασιά στη φωνή της. 
  «Σε   σκεφτόμουν   συνέχεια,   Φανή,   κι   αυτό   με   βοήθησε  να 
κρατηθώ». 
  Σώπασαν      για   λίγο.   Η    ατμόσφαιρα      μεταξύ    τους    ήταν 
ηλεκτρισμένη και ο Χάρης το αντιλαμβανόταν από την απόμακρη 
στάση της. 
  «Τι έχεις;» τη ρώτησε ξαφνικά. 
  Δίστασε πριν απαντήσει: 
  «Έ χω ένα βάρος μέσα μου». 
  «Τι σε βασανίζει; Πες μου…» 
  «Ότι δεν με κατανοείς, Χάρη. Δεν καταλαβαίνεις τι αγώνα κάνω 
εγώ για να ’μαι κοντά σου». 
  «Φανή μου, για σένα νοιάζομαι πιο πολύ κι απ’ τον εαυτό μου». 
  «Αν  νοιαζόσουν  όπως  λες,  δεν  θα  ’δινες  δικαιώματα  για  να 
τιμωρηθείς και να  μην  μπορούμε να  βλεπόμαστε. Εγώ  μόνο αυτό 
είχα  να  περιμένω  και  μου  το  στέρησες»,  τον  κατηγόρησε  με 
υψωμένο  τον  τόνο  της  φωνής  της  κι  άρχισε  να  του  καταλογίζει 
ένα σωρό ευθύνες. 
  Ξέσπασε η Φανή πάνω του εκείνη τη μέρα. Έ βγαιναν λέξεις που 
δεν εννοούσε, όλος ο θυμός της που είχε προκληθεί από φόβο και 
ανασφάλεια.  Ό σο  κι  αν  προσπάθησε  ο  Χάρης  να  απολογηθεί, 
εκείνη  ήταν  αμετανόητη.   Με  το  χαρακτηριστικό  της  πείσμα 
επέμεινε στις  απόψεις της, γιατί έβλεπε να τινάζονται στον  αέρα 
οι  προσδοκίες  της,  αφού  η  τιμωρία  του  εκτός  της  απομόνωσης 
περιλάμβανε      και    έναν     μήνα     στέρηση     επισκεπτηρίου. 
Επιβαρυνόταν  και  το  μητρώο  καλής  διαγωγής  του,  που  ήταν 
άμεση προϋπόθεση να του εγκρίνουν και τις πολυπόθητες άδειες. 
  Ο  Χάρης  στενοχωρήθηκε  πολύ,  έμοιαζε  με  πληγωμένο  λιοντάρι 
στο  κλουβί.  Μέχρι  που  σκεφτόταν  να  αποδράσει  για  να  τη 
συναντήσει. Να τον κοιτάξει στα μάτια όταν θα του  ’λεγε ότι δεν 
την  καταλαβαίνει.  Απ’  όσα  όμως  μάθαινε  στη  φυλακή  και  από 
πολλά υπονοούμενα που άκουγε κάθε τόσο, αναγνώριζε ότι αυτού 
του  είδους  οι  σχέσεις  περνούν  μεγάλες  δυσκολίες  και  συνήθως 
αργά  ή  γρήγορα  τελειώνουν.  Κι  αυτή  η  εκδοχή  τον  έκανε  να 
πονάει περισσότερο. 
  Και  την  επόμενη  μέρα  που  της  τηλεφώνησε,  δέχτηκε  την  ίδια 
ψυχρή  αντιμετώπιση.  Ή ταν  αδύνατον  να  συνεννοηθούν  μεταξύ 
τους ή να βρουν ένα κοινό σημείο· σαν να μιλούσαν διαφορετικές 
γλώσσες, ενώ το κλίμα επιδείνωναν οι φράχτες της φυλακής. 

                                   

Το  ημερολόγιο  του  χρόνου  καθώς γύριζε  σελίδες,  βρήκε  τη  Φανή 
ένα  κρύο  βράδυ  του  Δεκέμβρη  να  περιφέρεται  κατηφής  στα 
σοκάκια  της  πόλης.  Κατευθυνόταν  προς  το  Εργατικό  Κέντρο, 
όπου  θα  παρακολουθούσε  μια  ομιλία  της  ψυχολόγου  Ελευθερίας 
Λαμπράκη,  γυναίκας  ενός  νέου  συγκρατούμενου  του  Χάρη,  ο 
οποίος την είχε παρακαλέσει να τη γνωρίσει οπωσδήποτε. Βάδιζε 
σκεφτική  ανάμεσα  στους  λιγοστούς  διαβάτες  με  τα  χέρια  στις 
τσέπες του παλτού της. Τίποτε δεν πήγαινε καλά στη ζωή της. Η 
σχέση της  με τον Χάρη  είχε  φτάσει  στο  χειρότερο  σημείο  και το 
άγχος του βιοπορισμού δεν την άφηνε σε ησυχία. 
  Αναπολούσε  την  ψυχική  ανάταση  που  ένιωθε  όταν  γύρισε  από 
τη  Γερμανία.  Τώρα  όμως  όλα  αυτά  της  φαίνονταν  σαν  μακρινό 
όνειρο.  Είχε  πέσει  σ’  έναν  βαθύ  λάκκο  και  το  μόνο  που  ’λεγε 
στον   εαυτό  της  ήταν   «δεν   μπορώ».  Ή θελε   κάποιον  να  τη 
συμπονέσει,  να  τη  λυπηθεί  και  να  της  πει  πόσο  δίκιο  έχει.  Μια 
φράση  που  λένε  όσοι  δεν  αναλαμβάνουν  τις  ευθύνες  τους,  αφού 
επαναπαύονται  στην  παθητικότητα  που  κλέβει  ό,τι  πιο  πολύτιμο 
έχουμε, τον αυτοσεβασμό. 
  Οκτώ  παρά  δέκα  έφτασε  στην  είσοδο  του  κτηρίου  κι  είδε 
αρκετά    άτομα   να     συνωστίζονται     στο   κατώφλι   του.     Τους 
ακολούθησε   κι   έφτασε   στον   προθάλαμο   όπου   επικρατούσε 
οχλαγωγία. Αναζητώντας το πρόσωπο της βραδιάς, δεν άργησε να 
εντοπίσει    την   ψυχολόγο,     που    ήταν    περιστοιχισμένη      από 
δημοσιογράφους.  Ξεχώριζε  για  την  εκλεπτυσμένη  απλότητά  της. 
Το  καλοσχηματισμένο  πρόσωπό της,  με τις ανεπαίσθητες ρυτίδες 
στις  άκρες  των  χειλιών  της  και  γύρω  απ’  τα  εκφραστικά  μάτια 
της,  εξέπεμπε  μια  αύρα  δυναμικότητας.  Φορούσε  μαύρο  σακάκι 
και  παντελόνι,  άσπρο  πουκάμισο  και  μια  σειρά  μαργαριτάρια 
στον λαιμό. 
  Τον τελευταίο μήνα η Ελευθερία ερχόταν στο νησί κάθε Τετάρτη 
βράδυ  με  το  αεροπλάνο.  Την  άλλη  μέρα  νωρίς το  πρωί  πήγαινε 
στις  φυλακές  να  δει  τον  άντρα  της  στο  επισκεπτήριο  των  οκτώ 
και με ανάμικτα συναισθήματα επέστρεφε μετά στην Αθήνα όπου 
ήταν   η   βάση   της.   Απέφευγε   να   αναφέρεται   στους   λόγους 
καταδίκης του συζύγου της – αρνιόταν να τους αποδεχθεί. Βαθιά 
μέσα  της  όμως  υπέφερε,  γιατί  ήταν  και  ένα  πλήγμα  για  την 
οικογένειά τους  και  πιο  πολύ για την  πολιτική  καριέρα του γιου 
της Αλέξανδρου. 
  Η  Φανή  δίστασε  να  την  πλησιάσει·  δεν  βρήκε  την  κατάλληλη 
ευκαιρία.  Κάποια  στιγμή  ξεκίνησε  η  διάλεξη  σε  μια  κατάμεστη 
αίθουσα και στο πάνελ κάθισαν η Ελευθερία και  μια καθηγήτρια 
του    πανεπιστημίου,     η   οποία    άρχισε    να   παρουσιάζει     με 
εγκωμιαστικά  λόγια  το  πρωτοπόρο  έργο  της  καλεσμένης.  Στην 
εισήγησή     της    περιέγραψε      τη    σπουδαιότητα      της    νέας 
ψυχοθεραπευτικής   μεθόδου  που  δημιούργησε   από   κοινού  το 
ζεύγος  Λαμπράκη  και  την  αποτελεσματικότητά  της,  και  μάλιστα 
σε  βραχύ  χρονικό  διάστημα.  Τόνισε  μάλιστα  ότι  μπορεί  να 
αποτελέσει  και  αντίδοτο  σε  οποιαδήποτε  κρίση,  προσωπική  ή 
συλλογική. 
  Τον λόγο  ύστερα πήρε  η  Ελευθερία,  η  οποία  αφού  ευχαρίστησε 
όλους όσοι παρευρίσκονταν στην αίθουσα, συνέχισε: 
  «Θα  ήθελα  να  ήταν  εδώ  και  ο  άντρας  μου,  ο  Σωκράτης 
Λαμπράκης,        ψυχίατρος-ερευνητής        και    καθηγητής       στο 
Πανεπιστήμιο  Αθηνών,   με  τον  οποίο   εδώ  και   εννέα  χρόνια 
ερευνούμε     το   νέο   θεραπευτικό     πρόγραμμα      που    θα   σας 
παρουσιάσω   απόψε.   Για   μένα   πάντως   θα   είναι   αισθητή   η 
παρουσία του, αφού μαζί εργαστήκαμε γι’ αυτό το αποτέλεσμα… 
Δεν  ήρθα  εδώ  για  να  σας  μάθω  κάτι  επιπλέον·  ήρθα  να  σας πω 
ότι είναι ανάγκη να ξεχάσουμε όλα εκείνα που μας εμποδίζουν να 
ζούμε  πραγματικά, γιατί  η  πραγματική  ζωή  μπορεί  να  βρίσκεται 
πολύ  μακριά  από  αυτά  που  μάθαμε.  Μας  δίδαξαν  πως  το  πιο 
λογικό   είναι   να   αρέσουμε   στο   περιβάλλον   μας,   ώστε   να 
κερδίσουμε την  αποδοχή των  άλλων.  Αυτό  δεν  είναι  αλήθεια.  Το 
διαρκές  κυνήγι  της  αποδοχής  μάς  αποπροσανατολίζει  από  την 
πραγματικότητα. 
  »Δουλεύουμε  για  να  κερδίσουμε  χρήματα  και  να  κάνουμε  τη 
ζωή μας πιο εύκολη. Στο σημείο όμως που φτάσαμε, φαίνεται ότι 
αντί  γι’   αυτό   κάνουμε  τη  ζωή   μας  όλο   και  πιο   δύσκολη. 
Αποδείχτηκε  τελικά  πως  δεν  είμαστε  και  τόσο  ευτυχισμένοι  με 
όσα πετύχαμε, γιατί ουσιαστικά δεν αναγνωρίζαμε τι είναι το πιο 
σημαντικό.  Τι  είναι  εκείνο  που  θα  μας  δώσει  μια  ζωή  με  σκοπό 
για  τον  οποίο  θα  αξίζει  να  ζει  κανείς.  Βέβαια,  όλοι  αυτό 
ψάχνουμε  ασυνείδητα·  άλλωστε  είναι  πιο  εύκολο  να  αναλύεις 
μόνο θεωρίες και να αναζητάς λόγια που θα σε κάνουν να νιώσεις 
καλύτερα.  Με  αυτόν  τον  τρόπο,  όμως,  είναι  σαν  να  γυρεύεις 
παυσίπονα για τον  πόνο της ψυχής,  αλλά  ποτέ  δεν  αρκούν  ώστε 
να  απαλύνουν την  εσωτερική  κραυγή του  ανθρώπου  που χάνεται 
μέσα  σε  ένα  σύστημα  κενό  και  ανούσιο.  Σε  αυτή  την  εποχή  της 
υπερανάλυσης,  για  το  μόνο  πράγμα  που  δεν  βρίσκουμε  χρόνο 
είναι  η  δράση.  Και  ερωτώ:  Πού  βρίσκεται,  λοιπόν,  η  ουσία  και  η 
δύναμη για να βγούμε από το πτωτικό σύστημα της ακινησίας;…» 
τόνισε  κάνοντας   μια   μικρή  παύση,   ώστε  να  προκαλέσει  το 
ενδιαφέρον του κοινού. «Στη δράση! Για να μπω όμως στη δράση, 
χρειάζεται πρώτα να καταλάβω πού βρίσκομαι. Αν βρω το στίγμα 
μου  στον  χάρτη,  θα  βρω  και  τον  τρόπο  να  κάνω  ένα  βήμα 
μπροστά. 
  »Είμαστε  αυτό  που  μας  έμαθαν  οι  άλλοι.  Πολλά  απ’  όσα 
ξέρουμε ίσως και να είναι λάθος. Δεν φταίμε όμως εμείς γι’ αυτό. 
Ό ,τι κάναμε μέχρι τώρα στη ζωή μας, το κάναμε σύμφωνα με όσα 
γνωρίζαμε  και  με  ό,τι  καταχωρίσεις  είχε  ο  καθένας.  Μια  μάνα, 
για  παράδειγμα,  από  αγάπη  δεν  θέλει  να  χαλάσει  το  χατίρι  του 
παιδιού της και δεν βάζει τα όρια που χρειάζονται. Επόμενο είναι 
αυτό  το  παιδί  να  μεγαλώσει  χωρίς  κανόνες,  αφού  δεν  υπάρχει 
κανείς  πιο  ισχυρός  από  το  ίδιο  για  να  στηριχτεί  και  κατ’ 
επέκταση  να   σεβαστεί.   Η   μητέρα,   φυσικά,   δεν   φταίει   που 
αγαπάει σε τέτοιο βαθμό το παιδί της, γιατί αντίστοιχα κι εκείνη 
αυτόν  τον  τρόπο  διδάχτηκε.  Ούτε  βέβαια  το  παιδί  φταίει  αν  θα 
γίνει  κακομαθημένο  και  πάρει  αργότερα  στραβό  δρόμο,  γιατί 
έμαθε  να  μη  σέβεται  τίποτα.  Οπότε  φαντάζει  λογικό  στις  μέρες 
μας ό,τι γίνεται γύρω μας». 
  Με  το  επικοινωνιακό  της  χάρισμα  και  τη  μεταλλική  χροιά  της 
φωνής  της  τους  μάγευε  σχεδόν  όλους  μέσα  στην  κατάμεστη 
αίθουσα.  Γνώριζε  ότι  οι  άνθρωποι  διψούσαν για  αλήθεια  κι  αυτή 
τη    γλώσσα      χρησιμοποιούσε       για    να    τους    προσεγγίσει. 
Χρησιμοποιούσε  όμως  και  τη  γλώσσα  του  σώματος,  τις  αργές 
κινήσεις  των  χεριών  της  και  το  εκφραστικό  της  βλέμμα,  οπότε 
ενέπνεε σιγουριά και ο λόγος της καθήλωνε τους πάντες. Και όλοι 
προσηλωμένοι  την  άκουγαν  να  τους  εξηγεί  με  απλά  λόγια  τα 
βασικά σημεία της θεωρίας τους. 
  «Κάθε  μέρα,  από  το  πρωί  μέχρι  το  βράδυ,  ακούμε  συνεχώς 
μέσα  μας  έναν  αδιάλειπτο  διάλογο.  Κάποιες  φορές  μιλάει  το 
θύμα, που φορτώνει όλες τις ευθύνες στους άλλους, άλλοτε μιλάει 
ο  κριτής,  που  στήνει  σχεδόν  τους  πάντες  στον  τοίχο  για  το 
παραμικρό,  ακόμη  και τον  εαυτό του,  κι  άλλοτε  μιλάει  η λογική. 
Όλες  αυτές  οι  φωνές  εναλλάσσονται  κάθε  τόσο  στον  εσωτερικό 
μας  διάλογο  και  καμιά  φορά  ανακατεύονται  μεταξύ  τους,  με 
αποτέλεσμα  μετά  να  νιώθουμε  σαν  ακυβέρνητο  καράβι…  Το 
αντίδοτο  σε  αυτή  την  περίπτωση  είναι  να  μην  ταυτιζόμαστε  με 
όλα  αυτά  τα  παιχνίδια  του  νου.  Ο  κεντρικός  εαυτός  μας,  αυτό 
που  πραγματικά  είμαστε,  είναι  το  κλειδί  που  θα  μας  δώσει  τη 
λύση.  Κατά  μία  άλλη  εκδοχή  μοιάζει  με  έναν  μαέστρο  που 
συνθέτει  όλες  αυτές τις  φωνές, που πότε τις δυναμώνει, πότε τις 
χαμηλώνει και πότε τις διακόπτει, όταν δεν είναι λειτουργικές και 
δεν  στοχεύουν  στο  απώτερο  καλό  μας.  Ο  κεντρικός  εαυτός  μας, 
λοιπόν,   είναι   το   στίγμα   μας   στον   χάρτη·   το   σημείο   όπου 
βρισκόμαστε  και  σημείο  αναφοράς για  όλες  τις  κινήσεις  μας.  Η 
αναγνώριση  και  μόνο  αυτής της  αλήθειας αποτελεί το πρώτο  και 
σημαντικότερο  βήμα  για  να  ξεκινήσει  το  ταξίδι  στα  ζητούμενα 
του κάθε ανθρώπου». 
  Η   Φανή   την   άκουγε   με   προσοχή.   Απ’   τα   λεγόμενά   της 
διαπίστωνε  ότι  και  η  ίδια  είχε  παρασυρθεί  από  εκείνη  τη  φωνή 
που έλεγε μέσα της πόσο θύμα είναι – τόσο έντονη, που κάλυπτε 
τη φωνή της λογικής της. Ή ταν ένα σοκ αυτή η ανακάλυψη για τη 
Φανή,   κι   έτσι   όπως   καθόταν   στις   μπροστινές   σειρές   των 
καθισμάτων  κάποια  στιγμή  σήκωσε  το  χέρι  της  και  η  ομιλήτρια 
της έδωσε τον λόγο: 
  «Αν η φωνή του  θύματος σε παρασύρει σε  ελεύθερη πτώση και 
πληγώνεις τους ανθρώπους γύρω σου, τότε τι κάνεις;» 
  «Έ χεις  δύο  επιλογές:  Ή   να  βουτήξεις  στη  μαύρη  τρύπα  της 
θλίψης, και μάλιστα ηδονικά, ή να κάνεις διορθωτικές κινήσεις». 
  «Είναι ηδονική η μαυρίλα, δηλαδή;» 
  «Φυσικά.  Το  βούλιαγμα  δεν  απαιτεί  προσπάθεια.  Βουλιάζεις 
χωρίς να κάνεις τίποτα κι αυτό είναι ηδονικό. Όταν είσαι σε αυτή 
την  κατάσταση,  δεν  έχεις  ευθύνες  ούτε  θέλεις  να  βρεις  κάποια 
λύση, γιατί η λύση έχει ευθύνη. Προτιμάς να αναλύεις τη μαυρίλα 
σου,  να  βουλιάζεις  και  να  θες  να  παρασύρεις  και  τους  άλλους 
μαζί  σου.  Ενώ,  στην  άλλη  περίπτωση,  το  να  καταφεύγεις  σε 
διορθωτικές κινήσεις είναι η πιο λογική επιλογή». 
  «Πώς θα βρεις όμως τον τρόπο όταν όλα σού πάνε στραβά;» 
  «Τον  δρόμο  σου  θα  τον  βρεις  όταν  αφήσεις τον  μαέστρο  μέσα 
σου να διευθύνει την ορχήστρα». 
  Σε αιχμαλώτιζαν τα λόγια της, σε γέμιζαν ελπίδες. Ή ταν σαφής 
σαν το γάργαρο νερό  όταν  άρχισε να  απαντάει  και  στα  επόμενα 
ερωτήματα  του  κοινού.  Μιλούσε  με  τέτοιο  τρόπο  που  φαινόταν 
εφικτό  να  βάλει  κανείς  τάξη  στη  ζωή  του  με  δύο  κινήσεις.  Στη 
συνέχεια     αναφέρθηκε       στο    πόσο     σημαντικό      είναι   να 
αναλαμβάνουμε  την  ευθύνη  των  συναισθημάτων  μας  και  να  τα 
εκφράζουμε  ταυτόχρονα  με  τις  ανάγκες  μας,  χωρίς  όμως  να 
επιτεθούμε σε κανέναν, ειρηνικά κι όχι με πόλεμο. Είπε ακόμη ότι 
το  παυσίπονο  της  εποχής  είναι  η  απόφασή  μας  να  δράσουμε 
θετικά. 
  Πέρασαν σχεδόν δύο ώρες μέχρι να τελειώσει η διάλεξη. Η Φανή 
περίμενε υπομονετικά να τη χαιρετίσει ο κόσμος που έσπευσε να 
τη συγχαρεί ή να τους υπογράψει το βιβλίο που έγραψαν μαζί με 
τον  σύζυγό  της  για  την  πρωτοποριακή  θεωρία  τους.  Και  όταν 
επιτέλους  κάποια  στιγμή  έμεινε  μόνη,  πήγε  κοντά  της  και  χωρίς 
περιστροφές τής εξέφρασε την άποψή της για κείνη. 
  «Έ χετε ένα φως πάνω σας, το ξέρετε;» 
  Η Ελευθερία την κοίταξε στα μάτια και χαμογέλασε γλυκά. 
  «Όλοι λίγο πολύ έχουν ένα φως να καίει μέσα τους», απάντησε. 
  «Όλοι;»  έκανε  η  Φανή  απορημένη.  «Εγώ  γιατί  δεν  βλέπω 
κανένα φως γύρω μου;» 
  «Υπάρχει! Αν εσύ το θέλεις πραγματικά, θα το βρεις». 
  «Έ χετε    έναν   μοναδικό     τρόπο    να    παρεμβαίνετε      στους 
ανθρώπους.  Δεν  σας  κρύβω  ότι  τα  λόγια  σας  με  έκαναν  να  δω 
διαφορετικά μερικά πράγματα». 
  Εκείνη τη  στιγμή τη  φώναξε  κάποιος από την  έξοδο γνέφοντάς 
της διακριτικά να συντομεύει. 
  «Δεν θα σας καθυστερήσω άλλο», συνέχισε η Φανή. «Θα σας πω 
μόνο ότι ήρθα απόψε εδώ γιατί μου το παράγγειλε ο άντρας μου, 
ο Χάρης Καλοκαιρινός,  μέσα  απ’ τη φυλακή. Ή θελε πολύ να σας 
γνωρίσω». 
  «Μου μίλησε ο Σωκράτης για σας», είπε χαρούμενα εκείνη. «Κι 
εγώ  θα  ήθελα  να  γνωριστούμε  καλύτερα.  Έ χουμε  πολλά  να 
πούμε…  Τι  θα  ’λεγες  να  συναντηθούμε  αύριο  το  πρωί  κατά  τις 
έντεκα στο ξενοδοχείο “Καβαλιέρι”;» 
  «Ευχαρίστως», συμφώνησε η Φανή. 

                                     

Την  επόμενη  μέρα  στις  έντεκα,  όπως  είχαν  συνεννοηθεί,  οι  δυο 
γυναίκες  συναντήθηκαν  στο  ξενοδοχείο  «Καβαλιέρι»,  μπροστά 
στη  μεγάλη  πλατεία  της  Σπανιάδας,  όπου  έμενε  η  Ελευθερία. 
Κάθισαν σε μια ήσυχη γωνιά στο σαλόνι να πιούνε καφέ. Απ’ την 
αρχή ακόμη φάνηκε ότι  μεταξύ τους υπήρχε συμπάθεια, άλλωστε 
τις ένωνε ένας κοινός καημός. Άρχισαν να συζητούν το πώς βιώνει 
τα πράγματα μία γυναίκα φυλακισμένου. Μέσα από τις εμπειρίες 
τους    η    συζήτηση     γρήγορα      επεκτάθηκε      στα    ασφυκτικά 
προβλήματα  που  αντιμετώπιζε  η  Φανή  ακολουθώντας τα  χνάρια 
του Χάρη και  με παράπονο της περιέγραψε λίγα από τη ζωή της 
και τις δυσκολίες που περνούσε τον τελευταίο καιρό. 
  Την  άκουγε  με  κατανόηση  και  η  Φανή  ένιωθε  ασφάλεια  κοντά 
της, σαν να τη γνώριζε χρόνια. Βρίσκοντας πρόσφορο έδαφος, της 
μίλησε  και  για  την  κλονισμένη  σχέση  της  με  τον  Χάρη,  τις 
ανασφάλειες που ένιωθε ως άτομο, αλλά και τις φοβίες της για το 
αύριο. 
  Η  Ελευθερία,  μαθημένη  ν’  ακούει,  την  άφησε  με  λεπτότητα  να 
βγάλει από μέσα της όσα την απασχολούσαν. Καταλάβαινε πως η 
Φανή  είχε  αφεθεί  στη  θλίψη  της  κι  έκανε  συνέχεια  σκέψεις 
θυματοποίησης. Έ να  θύμα  που  παραιτείται  από  κάθε  ευθύνη  κι 
απλώς  βουλιάζει. Λυπάται για τον  εαυτό της  και  ο φόβος για το 
αύριο   μεταμφιέζεται   σε   θυμό.   Θυμό  για  τα  τραύματα  της 
παιδικής  της  ηλικίας,  που  την  ευθύνη  έχει  η  μοίρα.  Θυμό  για  τη 
φυλάκιση  του  Χάρη,  που  γι’  αυτήν  ευθύνεται  και  η  πολιτεία. 
Θυμό  για  τις  δυσκολίες  που  έχει  περάσει  στη  ζωή  της.  Και  όσο 
για  την   ευγνωμοσύνη   που   ένιωσε   μετά  την   εγχείρηση,  της 
φαινόταν  τώρα  σαν  μια  κατάσταση  πολύ  θεωρητική  αλλά  και 
μακρινή.  Είχε  χάσει  την  πίστη  της.  Σ’  ένα  άδειο  παγωμένο 
διαμέρισμα  έφτιαξε  μια  κόλαση  κι  αφέθηκε  σε  ανεξέλεγκτο 
αρνητικό  διάλογο.  Και  διαρκώς έβρισκε  ένα  σωρό προφάσεις για 
να τεκμηριώσει τη δυστυχία και το αδιέξοδό της. 
  Χρειαζόταν  να  βάλει  σε  τάξη  τις  σκέψεις  της,  γιατί  όλα  ήταν 
συγκεχυμένα  μέσα  της.  Ί σως  χρειαζόταν  και  τη  βοήθεια  ενός 
ειδικού, κάτι που πρότεινε η Ελευθερία με εύσχημο τρόπο. 
  «Δεν  ξέρω…»  ήταν  η  διστακτική  απάντηση  της  Φανής.  «Ποτέ 
δεν με ενθουσίαζαν όλες αυτές οι διαδικασίες». 
  «Δεν  έχεις  κι  άδικο.  Αν  σε  πονάει  όμως το  δόντι,  θα  πας στον 
οδοντογιατρό;  Θα  πας.  Γιατί  τότε  εάν  πονάς  ψυχικά,  να  μην 
απευθυνθείς σ’ έναν ειδικό;» 
  «Και να θέλω να το κάνω, δεν υπάρχουν λεφτά. Αν δεν τύχαινες 
εσύ  στον  δρόμο  μου,  δεν  νομίζω  ότι  θα  απευθυνόμουν  ποτέ  σε 
ψυχολόγο». 
  «Και τώρα πώς είναι για σένα;» 
  «Αισθάνομαι  πιο  ανακουφισμένη.  Δεν  περίμενα  ότι  θα  έλεγα 
τόσα σε κάποιον που γνώρισα πριν από λίγο». 
  «Θα    ’θελες   κάθε   φορά   που   έρχομαι   στην   Κέρκυρα   να 
συναντιόμαστε και να τα λέμε όπως σήμερα;» 
  «Με  μεγάλη  μου χαρά.  Μαζί  σου  αρχίζω  και  βλέπω  αλλιώς τα 
πράγματα.  Κι  ειλικρινά,  θα  ήθελα  έστω  και λίγο ν’  αλλάξει  κάτι 
στη  ζωή  μου.  Μέχρι  χτες  δεν  μπορούσα  να  αντιληφθώ  τις 
διαφορετικές πλευρές του εαυτού μου». 
  «Επειδή δεν ήσουν πλήρης. Ο καθένας μας ενεργεί σύμφωνα με 
τις  καταχωρίσεις  που  έχει  δεχτεί  μέχρι  σήμερα. Όταν  είσαι  στην 
αγνωμοσύνη,   δεν   ευθύνεσαι   και  τόσο  για  τις  πράξεις  σου. 
Υπάρχουν  άνθρωποι  που  δεν  τους  είπε  κανείς  ότι  ο  σκοπός της 
ζωής μας είναι να εξελισσόμαστε προς το καλύτερο». 
  «Και δεν φταίμε γι’ αυτό, όπως είπες χτες στη διάλεξη;» 
  «Αναλαμβάνουμε  μόνο  εκείνες τις  ευθύνες  που  μας αναλογούν, 
χωρίς  να  επωμιζόμαστε  και  τα  βάρη  των  άλλων»,  αποκρίθηκε  η 
Ελευθερία.     «Δεν     φταίξαμε     γιατί   δεν    γνωρίζαμε      πως 
αγκαλιάζοντας και το  μαύρο  μας κομμάτι,  αυτό που όλοι έχουμε 
μέσα  μας,  δημιουργούμε  αυτόματα  ανακωχή  στον  άνισο  πόλεμο 
που  έχει  κηρύξει  το  μυαλό  μας.  Γιατί  όλα  εκεί  γίνονται,  Φανή, 
στον    νου,  που    αντίστοιχα    λειτουργεί    και   ως   μέσον    να 
εξιλεωθούμε». 
  Σώπασαν  για  μια  στιγμή  και  οι  δυο,  σαν  να  είχαν  εξαντληθεί 
από  το  σκαρφάλωμα  στα  μύχια  της  ψυχής,  οπότε  η  Ελευθερία 
πρότεινε  να  κάνουν  έναν  περίπατο  στη  Σπανιάδα.  Η  Φανή 
συμφώνησε.   Βγήκαν   έξω   στον   δρόμο   με   τις   καμάρες   και 
κατευθύνθηκαν αργά προς το παλάτι. 
  «Η  σχέση  σας  με  τον  Σωκράτη  πώς  είναι;»  τη  ρώτησε  από 
ενδιαφέρον η Φανή καθώς προχωρούσαν. 
  «Όπως  και  η  δική  σας,  περνάει  από  σαράντα  κύματα.  Μη 
νομίσεις ότι όλα και σε μας είναι ρόδινα. Βάζουμε όμως τη λογική 
μπροστά  και  δουλεύουμε  συνέχεια  πάνω  στη  σχέση,  για  να  μην 
υπάρχουν σκουπίδια ανάμεσά μας. Απ’ τη φύση τους, σχέσεις σαν 
τις  δικές  μας  περνάνε  από  δυσκολίες  και  χρειάζεται  να  έχει 
κανείς ανθεκτικότητα για ν’ αντέξει την πίεση της στέρησης». 
  «Εγώ  δεν  έχω  πια  τις  αντοχές  που  είχα  παλιά  και  τελευταία 
άρχισα  να  νιώθω  αδικημένη.  Ενώ  έκανα  τα  πάντα  για  να  ’μαι 
κοντά  στον Χάρη,  εκείνος  δεν το  σεβάστηκε  αυτό.  Καβγάδισε  μ’ 
έναν  συγκρατούμενό  του  και  τον  τιμώρησαν  με  πέντε  μέρες 
απομόνωση και στέρηση επισκεπτηρίου για έναν μήνα». 
  «Για ποιο λόγο, ξέρεις;» 
  «Όχι,  αλλά τι  σημασία  έχει,  αφού  μου  στέρησε τη χαρά  να τον 
βλέπω». 
  «Συνήθως  τα  συμβάντα  έχουν  δύο  διαστάσεις  και  μπορεί  να 
’ναι διαφορετικά απ’ ό,τι μας τα παρουσιάζουν οι άλλοι. Κι όπως 
ξέρεις,  οι  συνθήκες  μέσα  στη  φυλακή  είναι  άγριες  και  ανά  πάσα 
στιγμή μπορούν να εκτραπούν». 

                                    

Στην επόμενη επίσκεψή της η Ελευθερία κανόνισε να ανταμώσουν 
με τη Φανή μετά το επισκεπτήριο των φυλακών, κατά τις δώδεκα 
το  μεσημέρι  στο  ξενοδοχείο της.  Κάθισαν  ξανά  στο  ίδιο τραπέζι, 
παράγγειλαν καφέ και η Ελευθερία σταδιακά έφερε τη συζήτηση 
στο  θέμα  τους. Έ κανε  μια  μικρή  ανασκόπηση  όσων  ειπώθηκαν 
μεταξύ τους στην πρώτη τους συνάντηση και συνέχισε: 
  «Αν  θυμάμαι  καλά,  μου  είχες  πει  ότι νιώθεις αδικημένη  απ’ τη 
συμπεριφορά του Χάρη». 
  «Ναι», συμφώνησε δειλά η Φανή. 
  «Συνεχίζεις να το πιστεύεις;» 
  «Όχι και τόσο τώρα», αποκρίθηκε διστακτικά. 
  «Έ χεις μπει καθόλου στη θέση του να δεις πώς νιώθει;» 
  «Καταλαβαίνω  πως  δεν  είναι  εύκολο  για  τον  Χάρη,  όμως  δεν 
αλλάζει κάτι ως προς τις επιλογές του. Να του έχω δώσει εγώ τα 
πάντα και κείνος να τα γκρεμίζει σε μια στιγμή». 
  «Ζήτησες να μάθεις γιατί έφτασε σ’ αυτό το σημείο;» 
  «Όχι,  γιατί  δεν  έχει  και  τόση  σημασία  πλέον.  Το  αποτέλεσμα 
μετράει». 
  «Κι αν μάθαινες πως ό,τι έκανε το έκανε για σένα, για την τιμή 
σου, τι θα ’λεγες;» 
  Την  ξάφνιασε το  επιχείρημά της. Ποτέ δεν πέρασε  από τον νου 
της αυτό το ενδεχόμενο. 
  «Θα τον έβλεπα, μάλλον, με άλλο μάτι μετά», απάντησε η Φανή 
κοιτάζοντάς την  καχύποπτα.  «Γιατί το  λες  όμως;  Μήπως  έμαθες 
κάτι απ’ τον άντρα σου που δεν ξέρω εγώ;» 
  «Ναι.  Κάπως  έτσι  έχουν  τα  πράγματα.  Ο  Χάρης  δεν  ανέχτηκε 
από κάποιον συγκρατούμενό τους να βάζει στο στόμα τη γυναίκα 
του με χυδαία λόγια κι ήρθαν στα χέρια». 
  Σκυθρώπιασε  η  Φανή  και χαμήλωσε  ένοχα το  βλέμμα.  Τον  είχε 
αδικήσει…   «Πώς   μπόρεσα   να  το   κάνω;»   αναρωτήθηκε.   Να 
σκεφτεί  αρνητικά  για  τον  άντρα  της  ζωής  της  και  να  τον 
πληγώσει. 
  «Ο  τρόπος  που  σκέφτεσαι,  Φανή,  σου  δημιουργεί  θλίψη  και 
προβληματική συμπεριφορά, όπως το να απομονώνεσαι στο σπίτι 
και να αποφεύγεις να ζητάς βοήθεια. Το να ζητήσεις βοήθεια όταν 
πραγματικά  τη  χρειάζεσαι,  δεν  είναι  σημάδι  αδυναμίας  αλλά 
δύναμης.  Αποκτάς  έτσι  και  τις  ανάλογες  δεξιότητες  να  επιλύεις 
τα όποια προβλήματα αντιμετωπίζεις». 
  «Δεν θέλω να με λυπούνται οι άνθρωποι». 
  «Τι σημαίνει αυτό για σένα;» 
  «Μου  θυμίζει  κάτι  ακριβοντυμένες  κυρίες  που  έρχονταν  στο 
ορφανοτροφείο τις γιορτές  σαν  ευεργέτισσες για να  κάνουν  καλή 
εντύπωση στον κόσμο, και μόλις άκουγαν την ιστορία μου έλεγαν: 
“Α, το καημένο!” λες κι είχα καμιά ανίατη κολλητική αρρώστια». 
  «Εσύ πώς αισθανόσουν τότε;» 
  Κι  έτσι  σιγά  σιγά  ανοίχτηκε  στο  παρελθόν  της.  Μίλησε  για 
γεγονότα που σημάδεψαν τη ζωή της, τα οποία και καθόρισαν τον 
τρόπο  να  αντιλαμβάνεται  τα  πράγματα  γύρω  της.  Από  τις 
διηγήσεις της  η  Ελευθερία  διαπίστωσε τις τραυματικές εμπειρίες 
της, που ασυνείδητα την ωθούσαν να σκέφτεται και να ερμηνεύει 
αρνητικά     κάποιες     καταστάσεις     και    ήταν    η    αιτία   να 
συμπεριφέρεται με ηττοπάθεια και να υποτιμά τον εαυτό της. 
 Όπως  όλοι,  έτσι  και  η  Φανή  σύμφωνα  με  τα  βιώματά  της 
ανέπτυξε την  αντίληψη για τον  εαυτό της  και για τον  κόσμο  και 
ενεργοποιούνταν  κάθε  φορά  που  την  κυρίευαν  η  θλίψη  και  η 
ανασφάλεια, όπως τον τελευταίο καιρό.  Ο τρόπος, λοιπόν,  με τον 
οποίο  σκεφτόταν,  επηρέαζε  και  το  πώς  ένιωθε.  Γι’  αυτό  και  η 
Ελευθερία  επιδίωξε  να  αντικαταστήσει  κάποιες  απ’  αυτές  τις 
αντιλήψεις  με  νέες,  που  θα  ήταν  περισσότερο  λειτουργικές  και 
πιο  κοντά  στην  πραγματικότητα,  ώστε  να  πετύχει  μια  αλλαγή 
στον τρόπο που σκεφτόταν. 
  Στην τρίτη τους  συνάντηση  ύστερα  από  μία  εβδομάδα,  κάθισαν 
στις  ίδιες  ακριβώς  θέσεις.  Αφού  μίλησαν  για  τα  τωρινά  της 
προβλήματα και για την πτώση της σ’ έναν κόσμο όπου όλα γύρω 
της   φάνταζαν     μαύρα,   την    έστρεψε    στην   παρατήρηση,     να 
αναγνωρίζει  και  να  αξιολογεί  τις  σκέψεις της.  Στη  συνέχεια,  της 
έμαθε  να  ξεχωρίζει  τις  φωνές του  εσωτερικού  της  διαλόγου.  Τη 
φωνή  του  θύματος,  να  νιώθει  δηλαδή  συνεχώς  αδικημένη,  του 
κριτή, να επικρίνει τους άλλους ή τον εαυτό της, και της λογικής, 
που  εξελίσσει τον  άνθρωπο.  Της  έδωσε να  καταλάβει πως η  ίδια 
επιτρέπει  να  σκέφτεται  αρνητικά  και  το  μόνο  που  χρειαζόταν 
ήταν να μετακινηθεί σε πιο δραστικές περιοχές του εαυτού της. 
  «Φανή,  αν  αποταυτιστείς  από  τους  δύο  πρώτους  ρόλους,  θα 
πάρεις  και  τη  δύναμη  που  χρειάζεσαι  για  να  κάνεις  ένα  βήμα 
μπροστά.  Και  μόνο  να  καταλαβαίνεις  ποιος  μιλάει  μέσα  σου, 
έχεις ισχύ». 
  «Στην     κατάσταση     που     βρίσκομαι     ποια    λογική    να 
χρησιμοποιήσω,  όταν  παλεύω  για  τα  άμεσα  αναγκαία;»  έκανε 
απελπισμένα η Φανή. 
  «Καταλαβαίνω  πώς  αισθάνεσαι.  Η  λογική  όμως  αναπτύσσεται 
πολύ γρήγορα  κι  όσο την  εξελίσσει  κανείς, τόσο  βρίσκει τρόπους 
να  επιβιώσει  στις  οποιεσδήποτε  συνθήκες. Όταν  δώσεις τον  λόγο 
στη λογική κι αρχίσεις ν’ ακούς τη φωνή της, τότε θα αρχίσεις να 
συνθέτεις πληροφορίες, να δημιουργείς έμπνευση και ιδέες για να 
προχωρήσεις». 
  «Φαντάζει να ’ναι πολύ μακριά από μένα». 
  «Θα ήθελες όμως να βρισκόσουν σ’ αυτό το επίπεδο;» 
  «Και ποιος τυφλός δεν θέλει το φως του;» 
  «Τότε νομίζω ότι μπορείς να δράσεις με ψυχραιμία». 
  «Αυτό  που  είπες για τη  σύνθεση  πληροφοριών,  δεν  ξέρω γιατί, 
αλλά το βρίσκω πιο προσιτό σε μένα». 
  «Όταν  φτάσει  κανείς  σ’  αυτή  την  κατάσταση,  τότε  όλα  τα 
επιτεύγματα είναι πιθανά!» 
  Την  είδε  που  αναθάρρησε  κι  αυτό  ικανοποίησε  την  Ελευθερία. 
Συμβουλεύτηκε  το  ρολόι  της  και  βλέποντας  ότι  η  ώρα  πέρασε, 
θέλησε να κλείσει τη συζήτησή τους με ανατροφοδότηση. 
  «Πώς νιώθεις τώρα, Φανή, ύστερα απ’ όλα αυτά που είπαμε;» 
  «Αρχίζει να ξεκαθαρίζει το τοπίο μέσα μου». 
  «Να  θυμάσαι  μόνο  ότι  οι  αλλαγές  δεν  γίνονται  από  τα  φύλλα 
του δέντρου αλλά από τη ρίζα του». 
  «Έ χεις  να  μου  προτείνεις  κάτι  πιο  χειροπιαστό  που  μπορώ  να 
κάνω φεύγοντας από δω;» 
  «Να  απλοποιείς  όσο  είναι  δυνατόν,  Φανή, γιατί  η  υπερανάλυση 
είναι  η  σύγχρονη  ασθένεια  της  εποχής   μας.  Όταν  αναλύεις 
διεξοδικά όλα τα δεδομένα της ζωής σου, τότε διατρέχεις μεγάλο 
κίνδυνο  να  απομακρυνθείς  από  την  πραγματική  αλήθεια.  Το 
μυστικό  είναι να  απλοποιείς τα γεγονότα σαν να τα  βλέπεις από 
απόσταση,  με τη  ματιά του  παρατηρητή,  κι  όχι να τα  κάνεις  πιο 
δύσκολα». 

                                   

Η   παρουσία  της   Ελευθερίας  στη   ζωή  της   Φανής   συνέβαλε 
καθοριστικά     στην   πορεία    της.   Αναδυόταν     ένα   πρόσωπο 
ξεχωριστό,  που  επιθυμούσε  να  το  ανακαλύψει  και  να  γίνει  ο 
εαυτός  της. Έ παψε  να  συλλογίζεται  πώς  θα  εξελισσόταν  η  ζωή 
της   αν   οι  περιστάσεις    ήταν   διαφορετικές    και   αυτό   την 
ανακούφισε.  Και  ο  νους  της  τώρα,  αντί  να  την  παγιδεύει  στην 
απογοήτευση, έπλαθε σχέδια να φτάσει στον στόχο. Και ο στόχος, 
όπως τον προσδιόρισαν μαζί με την Ελευθερία στην τέταρτη κατά 
σειρά  συνάντησή  τους,  ήταν  να  σταθεί  όρθια  στα  πόδια  της, 
ανεξάρτητα από τις δυσκολίες που πριν την κατέβαλλαν. 
  Εκείνη την περίοδο είχε λήξει και η στέρηση επισκεπτηρίου στον 
Χάρη  και  μπορούσε  να  τον  βλέπει  όπως  πριν,  και  σε  ελεύθερο 
επισκεπτήριο, όπου τουλάχιστον  μπορούσε να τον αγγίξει, να τον 
φιλήσει, να του χαϊδέψει το χέρι και να του πει: 
  «Έ χω  μετανιώσει  που  σε  πλήγωσα.  Σου  υπόσχομαι  ότι  δεν  θα 
ξαναγίνει ποτέ». 
  Σταδιακά αποδεχόταν την πραγματικότητα που την περιέβαλλε, 
έπρεπε όμως να προσαρμοστεί στις υπάρχουσες συνθήκες και να 
δράσει.  Θα  ’κανε  τα  πάντα  για  να  σταθεί  όρθια…  Άρχισε  να 
ψάχνει για  δουλειά  και τελικά  βρήκε  σε  μια  κεντρική  καφετέρια 
της πόλης. 
  Δύο μέρες αργότερα, στη συνάντηση που είχε με την Ελευθερία, 
πήγε  στο  ξενοδοχείο  την  ίδια  πάντοτε  μέρα  και  ώρα,  όμως 
φανερά  καταβεβλημένη.  Φαινόταν  στην  κατήφεια  του  προσώπου 
της  και  στο  σκοτεινό  της  βλέμμα.  Την  είδε  η  ψυχολόγος  και 
απόρησε,  γιατί  την  προηγούμενη  φορά  ήταν  γεμάτη  ευεξία  και 
σχέδια. 
  «Τι σου συνέβη;» τη ρώτησε. 
  «Όλοι είναι πουλημένοι και καθίκια», έκανε θυμωμένα η Φανή. 
  «Όλοι δεν είναι, κάποιοι μπορεί», τη διόρθωσε. 
  «Εντάξει, όλοι δεν είναι καθίκια», συμφώνησε εκείνη. 
  «Ωραία, πες μου τώρα τι έγινε». 
  «Δέησα  κι  εγώ  επιτέλους  να  βρω  μια  δουλειά,  και  μη  βάλεις 
στον νου σου τίποτα σπουδαίο, σερβιτόρα σε καφετέρια. Έ πιασα 
λοιπόν προχτές το πρωί δουλειά, δούλεψα μια μέρα, πήγα και την 
επόμενη, χτες δηλαδή, και ο ιδιοκτήτης μού ρίχτηκε στην κουζίνα. 
Κατάλαβες  τι  πέρασα  πάλι»,  είπε  και  τα  μάτια  της  βούρκωσαν. 
«Με γύρισε πίσω στις παρενοχλήσεις του θετού πατέρα μου». 
  «Τι αισθάνθηκες όταν έγινε αυτό;» 
  «Τρόμαξα,   θύμωσα,   αηδίασα   –   κι   ακόμη   αισθάνομαι   τα 
βρωμόχερά του πάνω μου. Σε μια στιγμή ξύπνησαν μέσα μου όλα 
εκείνα που βίωσα τότε». 
  «Και πώς αντέδρασες;» 
  «Τον έβρισα κι έφυγα». 
  Το  θέμα  της  σεξουαλικής  κακοποίησης  της  Φανής  το  είχαν 
συζητήσει  διεξοδικά  σε  μία  απ’  τις  προηγούμενες  συναντήσεις 
τους  και  το  συμβάν  επανέφερε  στο  προσκήνιο  όλα  εκείνα  τα 
αρνητικά συναισθήματα που καιροφυλακτούσαν μέσα της. 
  «Τώρα πώς νιώθεις;» τη ρώτησε συγκαταβατικά η Ελευθερία. 
  «Σαν  μια  αποτυχημένη·  ότι  δεν  θα  μπορέσω  να  βρω  εύκολα 
δουλειά. Πολύ φοβάμαι ότι δεν θα τα καταφέρω». 
  «Άρα  το  χειρότερο  σ’  αυτή  την  περίπτωση  είναι  ότι  δεν  θα  τα 
καταφέρεις. Και το καλύτερο; Ποιο θα ήταν;…» 
  «Να τα καταφέρω…» έκανε διστακτικά η Φανή. 
  «Κι  ανάμεσα  στα  δύο  τι  υπάρχει;  Ο  φόβος.  Αυτόν  που  βίωσες 
και συνεχίζεις να τον βιώνεις». 
  «Ναι,  άρχισα  να  φοβάμαι  πάλι  το  αύριο,  γιατί  δεν  βλέπω  από 
πουθενά κανένα φως». 
  «Το  αντίδοτο  του  φόβου  ξέρεις  ποιο  είναι;…  Η  ελπίδα,  και 
βγαίνει το ίδιο παρορμητικά όπως ο φόβος». 
  «Πώς;  Πού  να  τη  βρω;  Αφού  παντού  σχεδόν  επικρατεί  η 
απαισιοδοξία. Δεν είμαι η μόνη, είναι τόσος και τόσος κόσμος που 
νιώθει ανασφάλεια». 
  «Δικαιολογημένα      οι   άνθρωποι     ανησυχούν     βλέποντας     να 
κλιμακώνεται η κρίση. Ό μως όσο πιο πολύ φοβάται κάποιος, τόσο 
περισσότερο     κινδυνεύει   η   πνευματική   του     υγεία,   που   αν 
κλονιστεί, μετά δεν θα μπορεί να ανταποκριθεί σε τίποτα». 
  Κατέβασε   το   βλέμμα   η   Φανή.   Δεν   συμβιβαζόταν   με   την 
παραίτηση. 
  «Νιώθω σαν να  ’ρχεται ένα αόρατο χέρι και να  μου παίρνει τις 
δυνάμεις  μου,  Ελευθερία.  Τι  να  κάνω;  Πες  μου»,  έσπασε  τότε 
κοιτάζοντάς την παρακλητικά στα μάτια. 
  «Δύο  πράγματα  χρειάζεται  να  κάνεις.  Πρώτον,  να  αποδεχτείς 
ότι  φοβάσαι  τελικά,  και  δεύτερον,  να  ενισχύσεις την  ελπίδα  και 
την πίστη σου ότι όλα θα πάνε καλά, ενώ θα δίνεις το εκατό τοις 
εκατό των  δυνατοτήτων  σου για  ν’  αλλάξεις την  προσωπική  σου 
κατάσταση.  Αντί  να  ακούς  τον  εσωτερικό  σου  διάλογο,  που 
συνήθως     κάνει   αρνητικές    προβλέψεις,     δοκίμασε    κάτι   πιο 
δραστικό.  Πάρε  αγκαλιά  όλους  τους  φόβους  σου  και  προχώρα. 
Δημιούργησε  εσύ  το  μέλλον  σου.  Μην  ακούς  πια  τα  αρνητικά 
προγνωστικά  του  νου,  δεν  είναι  αξιόπιστα.  Και  βάλε  καλά  στο 
μυαλό σου ότι έτσι θα βγούμε σώοι και απ’ αυτή την κρίση». 
  Με  ανατροφοδότηση τελείωσε κι  αυτή η συνάντησή τους για να 
ενισχυθεί  η  Φανή,  που  δικαιολογημένα  κλυδωνιζόταν  από  το 
βασικό  ζήτημα  της  επιβίωσης.  Και  την  επόμενη  εβδομάδα,  την 
έστρεψε να δει τα δυνατά της σημεία και τις δεξιότητές της. Είχε 
αδιαμφισβήτητη  δύναμη  στον λόγο, γι’  αυτό  και η  Ελευθερία την 
παρότρυνε να ενεργοποιήσει αυτό το χάρισμά της. Να σκεφτεί κι 
άλλες  εκδοχές  που  δεν  είχαν  περάσει  απ’  τον  νου  της·  να  βγει 
ακόμη κι έξω από τα όρια της Κέρκυρας. 
  «Γιατί  δεν  δοκιμάζεις  την  τύχη  σου  κι  αλλού;  Απευθύνσου  και 
στον   αθηναϊκό   Τύπο»,   της   είπε   τότε   η   Ελευθερία   και   το 
συγκράτησε βαθιά μέσα της. 
 Ή ταν  η  αφορμή  να  πετάξουν  οι  σκέψεις  της  σ’  ένα  μακρινό 
όνειρό  της  που  δεν  τόλμησε  ποτέ  να  το  κατακτήσει,  γιατί  δεν 
εμπιστευόταν όσο χρειαζόταν τον εαυτό της. Λειτούργησε και  ως 
ισχυρό   κίνητρο   να   κάνει   ένα   βήμα   παραπέρα.  Έ τσι,   όταν 
επέστρεψε  στο  διαμέρισμά  της  έψαξε  στα  συρτάρια  της  και 
ξέθαψε το άρθρο που ’χε γράψει παλαιότερα για την αξιοπρέπεια 
του  Έ λληνα.  Έ να   άρθρο   που   δεν   δημοσιεύτηκε   ποτέ   στην 
εφημερίδα   όπου   εργαζόταν,   επειδή   καυτηρίαζε   το   υπάρχον 
σύστημα.  Το  δούλεψε  ξανά  και  ύστερα το  ’βαλε  σ’  έναν  φάκελο 
και  το  έστειλε  σε  μιαν  από  τις  νέες  κυριακάτικες  αθηναϊκές 
εφημερίδες, η οποία ήταν απ’ τις πρώτες σε κυκλοφορία λόγω της 
διαφορετικότητάς της αλλά και του αντιδραστικού και καυστικού 
της περιεχομένου. 
  Τη  μεθεπόμενη  Κυριακή  η  Φανή  είδε  το  άρθρο  της  ολοσέλιδο 
στην εφημερίδα και αναρρίγησε από τη συγκίνηση. Το  ’βλεπε και 
το   ξανάβλεπε,   σαν   να     μην   πίστευε   στα    μάτια   της.   «Η 
αξιοπρέπεια  του Έ λληνα  έχει  τα  όριά  της»,  ήταν  ο  τίτλος  του. 
Στο εκρηκτικό κείμενό της έγραφε ότι η αξιοπρέπεια του Έ λληνα 
έχει  θιγεί  ανεπανόρθωτα  και  την  έχουν  θίξει  λαοί  που  δεν  είναι 
άξιοι να φτάσουν την ιδιοσυγκρασία του. Ας έχουν υπόψη τους τα 
όριά  του,  που  όλο  κι  αλλάζουν  εις  βάρος  του,  και  πως  η 
τελευταία   σταγόνα   που   θα   ξεχειλίσει   το   ποτήρι   θα       ’ναι 
καθοριστική  για  όλους.  Στη  συνέχεια  διαχώρισε  το  κράτος,  που 
έχει  προδώσει  τους  πάντες,  απ’  το  έθνος,  το  οποίο  είναι  κάτι 
άλλο:  Είναι  ο  κάθε Έ λληνας  πάνω  στον  πλανήτη  που  κουβαλάει 
την  ελληνικότητα  και  το  φως  αυτού  του  τόπου.  Παρότρυνε  τον 
καθένα να παλέψει όχι τόσο για το κράτος αλλά για το έθνος, για 
την  αξιοπρέπειά  του,  τη  γλώσσα,  τις  αξίες  και  τα  ιδανικά  του, 
που  τόσο  ποδοπατήθηκαν  βάναυσα.  Η  τελευταία  σταγόνα  θα 
φέρει  αυτή  την  αλλαγή,  το  ξύπνημα,  και  ο  Έ λληνας  δεν  θα 
δειλιάσει  απέναντι  στις  απειλές,  γιατί  το  ίδιο  έκανε  σ’  όλη  τη 
διάρκεια των αιώνων. Και τώρα αυτό θα γίνει. 
  Το  άρθρο της  προκάλεσε  εντύπωση  και  από την  εφημερίδα τής 
πρότειναν  μόνιμη  συνεργασία. Έ τσι  η  Φανή  ξεκίνησε  να  γράφει 
και κάθε βδομάδα έστελνε το υλικό της στην Αθήνα, αντί αμοιβής 
200 ευρώ το άρθρο. Ανάσανε πια κι απ’ το καθημερινό άγχος της 
επιβίωσης. Έ βλεπε τη  ζωή της  ν’  αλλάζει  και  δεχόταν  πλέον τον 
εαυτό  της  όπως  είναι.  Απέκτησε  μια  πιο  θετική  στάση  προς  τη 
ζωή, με εφικτούς στόχους και ιδανικά. 
  «Όλα είναι πιθανά, λοιπόν, όταν δώσεις το εκατό τοις εκατό των 
δυνατοτήτων σου,  αντί να  βουλιάζεις στην  αυτολύπηση», της είχε 
πει η Ελευθερία στην τελευταία τους συνάντηση. 
  Το  θυμόταν  με  ικανοποίηση  όσο  βρισκόταν  έξω  από  την  πύλη 
των φυλακών περιμένοντας τον Χάρη. Θα έπαιρνε την πρώτη του 
επταήμερη  άδεια  ενόψει των Χριστουγέννων,  έπειτα  και  από την 
παρέμβαση  του  Ευγένιου  στο  συμβούλιο  των  φυλακών.  Είχε 
εκτίσει  πλέον το  μεγαλύτερο  μέρος της  ποινής του.  Θέλοντας να 
βγει  μια  ώρα  γρηγορότερα  από  κει  μέσα  απασχολούνταν  σε 
διάφορες  δουλειές  της  φυλακής  και  κάθε  μέρα  εργασίας  του 
μετρούσε για δύο. 
  Το  κρύο  ήταν τσουχτερό  εκείνη το  πρωινό·  φυσούσε  βοριάς και 
τα  γκρίζα  σύννεφα  σκέπαζαν  τον  ουρανό.  Η  Φανή,  με  σηκωμένο 
τον γιακά του παλτού της και τα χέρια στις τσέπες, έκοβε βόλτες 
πάνω  κάτω  εδώ  και  αρκετή  ώρα.  Λίγο  μετά τις έντεκα  άνοιξε  η 
πόρτα  της  κεντρικής  πύλης  και  στο  κατώφλι  της  εμφανίστηκε  ο 
Χάρης  με  το  χαμόγελο  στα  χείλη.  Έ πλεε  σε  πελάγη  ευτυχίας. 
Πρώτη  φορά  έβγαινε  ύστερα  από  τρία  χρόνια  και  τρεις  μήνες. 
Έ πεσε  στην  αγκαλιά της  και την  κράτησε  σφιχτά  στα χέρια του, 
δακρύζοντας από χαρά. 
  «Σ’ αγαπάω, Φανή. Τι θα έκανα χωρίς εσένα;» 
  «Είσαι  η  ζωή  μου,  Χάρη,  ο  άνθρωπός  μου,  και  θα  ’μαι  εδώ 
πάντα να σε περιμένω». 
  «Έ χω  την  αίσθηση  ότι  από  σήμερα  κάτι  αλλάζει  στη  ζωή  μας. 
Λίγος καιρός έμεινε ακόμη και με τις άδειες που θα παίρνω ούτε 
που θα φανεί». 
  Αγκαλιασμένοι  κατηφόρισαν  προς  την  πόλη.  Η  σημερινή  μέρα 
έμοιαζε  με δώρο  θεϊκό.  Ο Χάρης νόμισε ότι  ξαφνικά  μεταπήδησε 
σ’  έναν  άλλο  κόσμο  φωτεινό  κι  απίστευτα  όμορφο.  Κοιτούσε  τα 
πάντα γύρω του σαν μαγεμένος. Το θαύμα της φύσης. Τα δέντρα. 
Τα  φυτά  και  τα  αγριολούλουδα  στο  άλσος  του  λόφου.  Τα 
αυτοκίνητα.  Τις  πέτρες.  Την  πόλη  που  διακρινόταν  ανάμεσα  απ’ 
τα   κλαδιά   των   δέντρων   κι   απλωνόταν   μέχρι   τη   θάλασσα. 
Χαιρόταν  το  μέγιστο  προνόμιο  που  του  χάριζε  η  ελευθερία,  να 
περπατά  αμέριμνος  μαζί  με  την  αγαπημένη  του  στον  δρόμο.  Να 
έχει  τη  δυνατότητα  να  πάει  οπουδήποτε  θελήσει.  Να  γευτεί  τις 
μικρές  χαρές  της  ζωής.  Το  ευνόητο  και  συνηθισμένο  για  άλλους, 
το μαγικό για τον Χάρη. 
  «Πόσο όμορφα είναι πλασμένος αυτός ο κόσμος…» είπε κάποια 
στιγμή. 
  «Ο  Θεός  είναι  ο  μεγαλύτερος  καλλιτέχνης»,  παραδέχτηκε  η 
Φανή  ενώ  σκεφτόταν:  «Ας  είναι  καλά  και  η  Ελευθερία,  που  μου 
άνοιξε τα μάτια». 
  Δεν έκρυψε την ευγνωμοσύνη της προς εκείνη. Ή ταν καθοριστική 
η  παρουσία  της  στη  ζωή  της.  Τη  βοήθησε  να  βάλει  σε  τάξη  τις 
σκέψεις και τα συναισθήματά της, καθώς και τη σχέση της με τον 
Χάρη.  Εκτιμούσε  ότι  το  σημαντικό  ήταν  όλα  εκείνα  που  την 
ενώνουν   μαζί   του   και   όχι   οι   λεπτομέρειες   που   επηρέαζαν 
αρνητικά τη σχέση τους. Το σπουδαιότερο ήταν η  επιλογή της να 
είναι ένα  με τον Χάρη. Και η λογική τώρα της έδειχνε τον δρόμο 
και τον τρόπο αυτή η ζεύξη να μείνει σταθερή. 
                         KEΦAΛAIO ΤΕΤΑΡΤΟ 

                                                    Η γνώση δεν έχει καμία αξία, 

                                                  εκτός αν την εκφράσεις κάπου. 

                                                                 ΑΝΤΟΝ ΤΣΕΧΟΦ 

«ΗΧΡΥΣΑΝΘΗ  ΗΤΑΝ   ΜΙΑ  από  τις  ασθενείς  μου…»  άρχισε  να 
       διηγείται  ένα  βράδυ,  με  πικρία  στη  φωνή,  ο  ψυχίατρος- 
ερευνητής Σωκράτης Λαμπράκης, ο σύζυγος της Ελευθερίας, στον 
συγκρατούμενό  του  Χάρη,  εξηγώντας τον  λόγο  που  βρέθηκε  στη 
φυλακή  και  μοιραζόταν τώρα  μαζί του το  ίδιο  άχαρο  κελί  με τα 
δυο  αντικριστά  κρεβάτια.  «Η  Χρυσάνθη  έπασχε  από  διάφορες 
ψυχωτικές       διαταραχές       και     αυτοκτονικό        ιδεασμό.      Την 
παρακολουθούσα σχεδόν τρεις μήνες, ώσπου αναγκάστηκα να την 
παραπέμψω  αλλού  γιατί  δεν  πήγαινε  άλλο.  Είχε  αρχίσει  να 
εκδηλώνει  ερωτικές  διαθέσεις  προς  εμένα,  που  μ’  έφερναν  σε 
δύσκολη θέση. Για να φανταστείς, έφτασε στο σημείο να γδύνεται 
προκλητικά  μπροστά  μου  και  να  ζητάει  επίμονα  να  κάνουμε 
έρωτα πάνω στο ντιβάνι! Και να πω ότι είχα τα νιάτα της… ήταν 
πιο μικρή και απ’ τον γιο μου». 
  «Σίγουρα  θα  βρήκε  κάτι  πάνω  σου  που  δεν  θα  είχαν  οι  άλλοι. 
Δεν είσαι τυχαίος άνθρωπος. Κι έπειτα δεν φαίνεσαι καθόλου για 
πενήντα εννιά χρονών», σχολίασε ο Χάρης έτσι όπως καθόταν στο 
κρεβάτι του. 
  «Όπως  και  να  ’χει,  με  τα  χίλια  ζόρια  τότε  προσπαθούσα  να 
κρατήσω  ισορροπίες  και  να  καταλαγιάσω  το  θηρίο  μέσα  της. 
Γιατί  ήταν  και  νυμφομανής,  αιτία  που  την  οδηγούσε  σε  ακραίες 
συμπεριφορές». 
  «Τώρα εξηγείται γιατί σ’ την έπεσε. Ή ταν ωραία τουλάχιστον;» 
  «Δεν  ήταν  ούτε  όμορφη  ούτε  άσχημη.  Μόνο  αν  την  πρόσεχες 
καλά  θα  καταλάβαινες  ότι  έχεις  να  κάνεις  μ’  ένα  ηφαίστειο…» 
είπε   σκεφτικός   ο   Σωκράτης   και   ο   νους   του   έτρεξε   στα 
περασμένα.   «Έ να     βράδυ   λοιπόν,    κατά   τις   εννιάμισι,   ενώ 
ετοιμαζόμουν να φύγω από το γραφείο μου, εμφανίστηκε ξαφνικά 
η  Χρυσάνθη  φανερά  αναστατωμένη.  Το  κατάλαβα  μόλις  είδα  το 
βλέμμα της. Τρόμαξα. Φορούσε ένα βαθυκόκκινο παλτό, το οποίο 
μόλις πέρασε  μέσα το  ’βγαλε και  μου είπε: “Αυτό έχει το χρώμα 
του  αίματος  κι  αυτό  είναι  το  νυφικό  μου”,  και  μου  έδειξε  το 
λευκό  μακρύ  φόρεμά  της. Έ μοιαζε  πράγματι  με  νύφη…  Κάθισε 
ύστερα στο ντιβάνι κι άρχισε το γνωστό τροπάριο. “Δεν μπορώ να 
ελέγξω πια τον εαυτό μου”, μου  ’λεγε. Βρέθηκα σε δύσκολη θέση. 
Απ’  την  αρχή  κατάλαβα  τον  παροξυσμό  της  και  φοβόμουν  μην 
κάνει καμιά τρέλα. Προσπάθησα να της δώσω να καταλάβει πως 
δεν  είναι  λογικό  αυτό  που  σκέφτεται,  αλλά  ήταν  ανένδοτη.  Μ’ 
έφερε  στο  σημείο  να της  πω  ότι  αγαπώ τη γυναίκα  μου  και  δεν 
μπορώ  να  την  προδώσω,  και  τότε  έγινε  έξω  φρενών.  Σηκώθηκε 
σαν    ελατήριο    απ’   το   ντιβάνι   και   βγήκε    στο   μπαλκόνι. 
Σκαρφάλωσε  στα  κάγκελα,  έτοιμη  να  πέσει  απ’  τον  τέταρτο 
όροφο.  “Αφού  δεν  με  θες,  τότε  δεν  υπάρχει  ζωή  για  μένα”,  μου 
είπε.   Η    καρδιά     μου    κόντεψε    να    σταματήσει.     Έ τρεξα 
πανικόβλητος στο μπαλκόνι, αλλά δεν πρόλαβα να τη σταματήσω. 
Η  Χρυσάνθη  βούτηξε  στο  κενό  και  μάλιστα  με  τα  χέρια  σε 
διάσταση, σαν να  ’θελε να πετάξει. Την έβλεπα να πέφτει και δεν 
πίστευα στα μάτια μου…» 
  «Απίστευτο!»   αντέδρασε   ο   Χάρης   καθώς   τον   άκουγε   με 
προσοχή,  αιχμαλωτισμένος  απ’  την  εξέλιξη  των  γεγονότων.  «Μα 
γιατί να φτάσει στα άκρα; Δεν το καταλαβαίνω…» 
  «Εκείνο  το  βράδυ,  όπως  μου  είπε  πριν  πηδήξει,  είχε  πάρει 
μεγαλύτερη  δόση  από  τα  φάρμακά  της  κι  είχε  παραισθήσεις. 
Αντιλαμβανόταν  διαφορετικά  τα  πράγματα  απ’  ό,τι  ήταν  στην 
πραγματικότητα.  Φυσικά,  εάν  δεν  έπασχε  από  τις  ψυχωτικές 
διαταραχές  της  και  τις  εμμονές  που  ’χε  αναπτύξει  προς  εμένα, 
δεν   θα   έφτανε   σ’   αυτό  το   σημείο.   Ξέρεις,  για   ορισμένους 
ανθρώπους      που    νιώθουν    αβοήθητοι    και    απελπισμένοι,     η 
αυτοκτονία θεωρείται ελκυστική λύση». 
  «Όχι  όμως  να  την  πληρώνουν  άλλοι.  Και  απορώ  πώς  σου 
φόρτωσαν τον φόνο… Εσένα, έναν επιστήμονα, που το θύμα ήταν 
και  ασθενής  σου.  Κάτι  δεν  πάει  καλά  εδώ»,  έκανε  σκεφτικός  ο 
Χάρης. 
  Ο  Σωκράτης  σώπασε.  Η  όψη  του  σκοτείνιασε,  σαν  να  τον 
πλήγωνε αυτή η ερώτηση. 
  «Αυτά  μετράνε  μονάχα  για  ελαφρυντικά  όταν  έρθει  η  ώρα  της 
κρίσης, για το ελάχιστο της ποινής», είπε μελαγχολικά. «Ποιος το 
περίμενε;  Κι  όμως,  όλα  ανατράπηκαν  απ’  τη  μια  στιγμή  στην 
άλλη.   Μοιάζει   απίστευτο,   ακόμη   και   σε   μένα.   Στα   καλά 
καθούμενα φορτώθηκα ένα έγκλημα που δεν έκανα». 
  «Μα γιατί; Αυτό θέλω να μάθω». 
  «Μεσολάβησαν πολλά στο μεταξύ, που χρειάζονται ώρες για να 
τα εξιστορήσω». 
  «Έ χουμε όλο τον χρόνο με το μέρος μας…» 
  «Όταν έγινε το ατύχημα, αρκετοί με είχαν δει να βρίσκομαι στο 
μπαλκόνι,  αλλά  η  μαρτυρία  ενός  και  μόνο  ανθρώπου  ήταν  η 
χαριστική  βολή. Είπε ότι  εκείνη την ώρα  βρισκόταν στον δεύτερο 
όροφο  του  απέναντι  κτηρίου  και  είδε  εμένα  να  σπρώχνω  τη 
Χρυσάνθη στο κενό». 
  «Αν  είναι  δυνατόν!»  σχολίασε  έκπληκτος  ο  Χάρης.  «Γιατί;  Για 
ποιον λόγο;» 
  «Δύο  τινά  υπάρχουν.  Πρώτον,  να  νόμισε  το  αντίθετο  απ’  ό,τι 
πήγαινα   να   κάνω   εγώ   πραγματικά,   επειδή   δεν   είχε   καλή 
ορατότητα,  αφού  βρισκόταν  δυο  ορόφους  πιο  κάτω.  Δεύτερον,  η 
μαρτυρία του να ήταν ψευδής, οπότε έγινε με δόλο». 
  «Οι  περισσότεροι  κρατούμενοι  εδώ  ξέρεις  τι  λένε;  Ότι  είναι 
αδικημένοι της ζωής και ότι πάντα κρύβεται δόλος πίσω τους». 
  «Του  καθενός  το  πρόβλημα  είναι  πάντα  πιο  μεγάλο  απ’  των 
άλλων. Πίσω όμως από τη δική μου περίπτωση κρύβονται μεγάλα 
συμφέροντα,  ώστε  όλα  μπορούν  να  συμβούν.  Και  το  ημερολόγιο 
της  Χρυσάνθης,  το  οποίο  βρέθηκε  μερικές  μέρες  αργότερα,  με 
κατακεραύνωνε  κυριολεκτικά.  Μέσα  από  τις  φαντασιώσεις  της 
έγραφε  ολόκληρα  κατεβατά  για  το  πόσο  ερωτευμένη  ήταν  μαζί 
μου   και   πολλά   άλλα,   που   μ’   έριχναν   στα   Τάρταρα   όπως 
καταλαβαίνεις». 
  «Ή ταν όμως σημειώσεις ενός ψυχωτικού». 
  «Αυτό  επικαλέστηκα  κι  εγώ,  αλλά  δεν  αρκούσε.  Βλέπεις  τα 
γραπτά  μένουν και αποτελούν αδιάψευστα στοιχεία. Από κει και 
πέρα  ξεκινάει  και  ο  δικός  μου  Γολγοθάς.  Μέσα  σε  μια  στιγμή 
άλλαξε άρδην η ζωή μου», είπε βαριαναστενάζοντας. 
  Τα  συναισθήματά  του  ήταν  γνώριμα  στον  Χάρη  και  ήξερε  πώς 
ένιωθε.  Και το  άδικο  πονάει  πιο  πολύ  πίσω  απ’ τα  κάγκελα της 
φυλακής. Αν και συναρπαστική η αφήγηση του Σωκράτη, ο Χάρης 
κράτησε  κάποιες  αποστάσεις.  Είχε  παρασυρθεί  κι  άλλοτε  να 
πιστέψει    μονοδιάστατες      εκδοχές    που    απείχαν    απ’   την 
πραγματικότητα.       Μα     ο   Σωκράτης       δεν    ήταν    τυχαία 
προσωπικότητα.  Στο  βάθος  έκρυβε  και  μιαν  άλλη  περίπλοκη  και 
απίστευτη ιστορία. 
  Από την αρχή που εγκαταστάθηκε στο μικρό κελί τους, ο Χάρης 
τον  αντιμετώπιζε  με  σκεπτικισμό.  Θεωρούσε  όλους  αυτούς  τους 
ειδικούς  της  ψυχικής  υγείας  προβληματικά  άτομα.  Επομένως  ο 
συγκάτοικός του θα  ’χε πολλές  ιδιοτροπίες. Ό σο όμως περνούσαν 
οι  μέρες  και  τον  γνώριζε  καλύτερα,  συνειδητοποιούσε  ότι  είχε 
χαρίσματα  που  δεν  τα  είχε  συναντήσει  συγκεντρωμένα  σ’  άλλον 
άνθρωπο.   Στα   μάτια  του   αποτυπωνόταν  τιμιότητα   και   δεν 
κοίταζε κανέναν αφ’ υψηλού, αλλά σεβόταν τον καθένα μέσα στη 
φυλακή. 
  «Κάθε  κατάδικος  που  βρίσκεται  εδώ  έχει  ένα  παρελθόν  που 
μοιάζει  με  συναρπαστικό  μυθιστόρημα»,  του  είπε  ο  Σωκράτης 
ένα  πρωί,   ενώ  περπατούσαν   στο   στενόμακρο  προαύλιο  της 
φυλακής  ανάμεσα  σε  καμιά  πενηνταριά  συγκρατουμένους  τους, 
που  άλλοι  λιάζονταν  κι  άλλοι  έκοβαν  βόλτες  πάνω  κάτω.  «Ο 
καθένας  σηκώνει  τον  δικό  του  σταυρό  και  οι  εμπειρίες  του 
καθενός στα μάτια μου φαντάζουν πολύτιμες και αξιοσέβαστες». 
 Ή ταν  μια  απάντηση  που  όφειλε  να  δώσει  μέρες  τώρα  στα 
ερωτήματα του Χάρη. Σαν γνώστης της ψυχής, καταλάβαινε ότι η 
σχέση  τους  περνούσε  από  στάδια.  Ή δη  βρισκόταν  στο  πρώτο, 
εκείνο  της  αναγνώρισης.  Και  οι  δυο  κρατούσαν  τις  επιφυλάξεις 
τους.  Δεν  ήξερε  κανένας  σε  ποιο  ακριβώς επίπεδο  ήταν  ο  άλλος, 
ούτε υπήρχε πρόθεση να δημιουργήσουν φιλία. 
  Ο  Χάρης,  αν  κι  έβλεπε  πως  είχε  να  κάνει  μ’  έναν  χαρισματικό 
άνθρωπο,   εντούτοις   αμφέβαλλε   για   την   αυθεντικότητά   του. 
Αντίστοιχα  ο  Σωκράτης  αντιλαμβανόταν  τον  κλειστό  χαρακτήρα 
του Χάρη και υπέθετε πως θα έχει κάποια ψυχολογικά ζητήματα. 
Εξέπεμπε  όμως  κι  ένα  μυστήριο·  ήταν  σοβαρός,  λιγομίλητος  και 
με  καλλιτεχνικές  τάσεις,  κάτι  που  τον  εντυπωσίασε  απ’  την 
πρώτη στιγμή που του είπε ότι ασχολείται με την αγιογραφία και 
την ξυλογλυπτική. 
  Η  συγκρατημένη  επικοινωνία  τους  άρχισε  να  αλλάζει  κάποια 
στιγμή,  όταν  άνοιξαν  μια  κουβέντα  γύρω  από  την  οπτική  των 
πραγμάτων. 
  «Η  ζωή  ενός  ανθρώπου  δεν  είναι  αυτό  που  έχει  ζήσει,  αλλά 
αυτό που διηγείται», του έλεγε ο Σωκράτης. «Η οπτική που έχει 
ο  κάθε  άνθρωπος  για  ένα  γεγονός  είναι  διαφορετική  για  τον 
καθένα». 
  Ο  Χάρης  για  πρώτη  φορά  συμφωνούσε  απόλυτα  μαζί  του  κι 
αυτή  η  συμφωνία  τους  έμελλε  να  ’ναι  το  πρώτο  βήμα  για  ν’ 
αρχίσει να δομείται μια γέφυρα ουσιαστικής επικοινωνίας μεταξύ 
τους. Μέσω αυτής θα περνούσε η σχέση τους στο δεύτερο στάδιο, 
της  δοκιμασίας·  όταν  δοκιμάζει,  δηλαδή,  ο  ένας τον  άλλο για  να 
διαπιστώσει αν αξίζει να τον εμπιστευτεί. 
  Γρήγορα  έφτασαν  στο  τρίτο  στάδιο,  σύμφωνα  με  τα  κριτήρια 
του  Σωκράτη,  όπου  μεταξύ  τους  υπάρχει  η  βασική  εμπιστοσύνη 
και   αναγνωρίζουν  ότι   βρίσκονται  στο   ίδιο  περίπου   επίπεδο 
σχετικά  με  τις  βασικές  αλήθειες  που  ασπάζονται,  όπως  την 
κατανόηση. 
  «Κάθε  άνθρωπος  κάνει  στη  ζωή  του  ό,τι  καλύτερο  μπορεί, 
ανάλογα  με  τις  παρούσες  πεποιθήσεις  και  ικανότητές  του»,  του 
είπε  συμπερασματικά  μια  μέρα  ο  Σωκράτης  κι  αυτό  το  τύπωσε 
καλά στον νου του ο Χάρης. 

                                   
Χωρίς  την  παρουσία  του  Χάρη,   θα   ήταν   δύσκολο  για  τον 
Σωκράτη   να   τα   βγάλει   πέρα   μέσα   στη   σφηκοφωλιά   της 
παρανομίας.  Στη  σκιά  του  και  μόνο  αισθανόταν  μεγαλύτερη 
ασφάλεια.  Απ’  την  πρώτη  μέρα  που  πάτησε  το  πόδι  του  στη 
φυλακή ήταν κάτω από την προστασία του, κι ας μη γνωρίζονταν 
τόσο καλά τότε. Άτυπα ανήκε και στην ομάδα επιρροής του, γιατί 
στις  άγριες  συνθήκες  που  επικρατούν  στη  φυλακή  δεν  επιβιώνει 
αλλιώς  κανείς.  Κι  ένα  άγρυπνο  βράδυ  ο  Σωκράτης  εμπιστεύτηκε 
στον Χάρη τη συνέχεια της ιστορίας του: 
  «Εγώ,  εκτός  των  άλλων,  ασχολούμαι  και  με  την  έρευνα  γύρω 
από    θέματα    ψυχικής    υγείας.   Τελευταία,    μαζί   με   άλλους 
πανεπιστημιακούς       συμμετείχα     και    σε    μια   έρευνα     που 
χρηματοδοτούσε  μια  φαρμακοβιομηχανία  για  ένα  νέο  φάρμακο, 
το χάπι του φόβου». 
  «Τι  είναι  πάλι  ετούτο;  Μα  για  το  Θεό  σου,  Σωκράτη,  είναι 
δυνατόν να γίνει κάτι τέτοιο;» απόρησε ο Χάρης. 
  «Βεβαίως, γιατί εμείς παράγουμε τον φόβο». 
  «Μα πώς; Με ποιο τρόπο;» 
  «Οι έρευνες που έγιναν έδειξαν ότι η αμυγδαλή του εγκεφάλου 
είναι  το  όργανο  που  συλλέγει  τα  φοβικά  ερεθίσματα  απ’  το 
περιβάλλον,  με  σκοπό  να  αντιδρά  άμεσα  ο  άνθρωπος  για  να 
επιβιώσει.  Αυτό  το  χάπι,  λοιπόν,  θα  περιείχε  μια  ουσία  που  θα 
επιβράδυνε  τη  λειτουργία  της  αμυγδαλής,  οπότε  θα  έπαυε  να 
συλλέγει  φοβικά  ερεθίσματα.  Είναι  λίγο  περίπλοκο  για  να  σ’  το 
εξηγήσω  επιστημονικά.  Εν  πάση  περιπτώσει  εγώ  είχα  αναλάβει 
να  ερευνήσω  τα  συμπτώματα  και  τις  όποιες  παρενέργειες  του 
νέου  φαρμάκου  στους  ανθρώπους.  Από  την  έρευνα  που  έκανα 
διαπίστωσα ότι κάτι δεν πήγαινε καλά στη συμπτωματολογία και 
σε     ορισμένες      περιπτώσεις      παρατηρήθηκαν         φαινόμενα 
παραισθήσεων»,  είπε  ο  Σωκράτης  κι  ύστερα  από  μια  μικρή 
παύση  συνέχισε:  «Έ φτασε  η  στιγμή  λοιπόν  που  ήταν  σχεδόν 
έτοιμη η έρευνα κι είχαν υπογράψει όλοι οι άλλοι επιστήμονες της 
ομάδας  εκτός  από  μένα.  Απ’  τις  ενδείξεις  που  είχα  δεν  ήταν 
δυνατόν  να  συναινέσω.  Αυτοί  βέβαια  το  εξέλαβαν  διαφορετικά 
και  προσπάθησαν  να  με  χρηματίσουν  για  να  επισπεύσω  τη 
διαδικασία». 
  «Και φυσικά εσύ αρνήθηκες», σχολίασε ο Χάρης. 
  «Δεν  θα  μπορούσα  να  μολύνω  την  ψυχή  μου  τη  στιγμή  που 
προσπαθώ  να  θεραπεύσω  άλλες.  Από  τότε  όμως  άρχισαν  και  τα 
προβλήματά μου, γιατί σ’ αυτό το νέο φάρμακο είχε επενδύσει τη 
σωτηρία της η εταιρεία και ο χρόνος ήταν πολύτιμος». 
  «Η  γυναίκα  που  σκοτώθηκε,  είχε  καμιά  σχέση  μ’  αυτή  την 
ιστορία;» 
  «Η  Χρυσάνθη  ήταν  μία  από  αυτούς  που  συμμετείχαν  στην 
έρευνα,  ένα  από  τα  θύματά  τους,  όπως  εγώ.  Πιστεύω  ότι  τους 
ευνόησαν οι συμπτώσεις και δεν χρειάστηκε να κάνουν πολλά για 
να  με  βγάλουν  απ’ τη  μέση.  Και  κανένας  δεν  με πίστεψε  βέβαια 
όταν διεκδίκησα το δίκιο μου». 
  «Νομίζω  ότι  πρέπει  να  εξαντλήσεις  όλα  τα  περιθώρια  που 
έχεις». 
  «Έ ρχονται  κάποιες  στιγμές  που  κλονίζομαι,  Χάρη.  Το  σοκ  της 
φυλακής  δεν  ξεπερνιέται  εύκολα.  Τον  πρώτο  καιρό  νόμιζα  ότι 
μπήκα  σε  τάφο.  Φοβόμουν  και  τη  σκιά  μου.  Έ νιωθα  σαν  να 
βρισκόμουν μέσα σε κλουβί με άγρια θηρία». 
  «Σε θυμάμαι». 
  «Ακόμη κι εσύ ήσουν απόμακρος κι όλο μυστήριο». 
  «Ευτυχώς  που  έπεσες  σε  μένα  κι  όχι  πουθενά  αλλού»,  είπε  ο 
Χάρης υπαινικτικά. 
  «Ί σως οι συμπτώσεις από μόνες τους κάτι θέλουν να μας πουν ή 
γίνονται για κάποιον λόγο που εμείς αρχικά αγνοούμε. Το βέβαιο 
είναι  ότι  νιώθω  τυχερός  που  βρήκα  εσένα,  γιατί  είσαι  πολύ 
διαφορετικός απ’ όλους εδώ». 
  Με  την  εμπιστοσύνη  που  αναπτύχτηκε  μεταξύ  τους,  χτίστηκε 
μια γερή γέφυρα επικοινωνίας κι έγιναν φίλοι πλέον. Ο Χάρης, ως 
παλιός  μέσα  στη  φυλακή,  τον  είχε  υπό  την  προστασία  του.  Του 
μάθαινε  πώς  είναι  πλασμένος  ο  νέος  κόσμος  μέσα  στον  οποίο 
ήρθε  να  ζήσει,  όπως  και για τη  λειτουργία της  φυλακής,  που  όχι 
μόνο  αδυνατεί  να  σωφρονίσει  τους  κρατούμενους,  αλλά  για  να 
προσαρμοστούν  στο  διεφθαρμένο  σύστημά  της  αναγκάζονται  σε 
πολλές  περιπτώσεις  να  κάνουν  χειρότερα  λάθη  απ’  αυτά  που 
είχαν διαπράξει. 
  «Εδώ  ο  χρόνος  σε  πάει  πίσω»,  του  είπε  μια  μέρα  ο  Χάρης 
καθώς  περπατούσαν  στο  στενό  προαύλιο.  «Το  μόνο  που  μπορείς 
να κάνεις είναι να κρατήσεις το μυαλό σου καθαρό – το μόνο που 
δεν μπορούν να σου πάρουν. Αλλά για να το πετύχεις, δεν πρέπει 
να  μείνεις  στάσιμος  ούτε  να  παραδοθείς.  Αν  δεν  κάνεις  κάτι 
δημιουργικό, θα σε φάει το θηρίο της φυλακής. Αυτά προσπάθησα 
κι  εγώ  να  καταπολεμήσω  στην  αρχή.  Εδώ  έχεις  να  επιλέξεις 
ανάμεσα  σε  δύο  δρόμους:  ή  καταστρέφεσαι  ή  μεταστρέφεσαι, 
έστω και από μηδενική βάση». 
  «Απ’ όσο με ξέρεις, τι άλλο θα μπορούσα να κάνω εκτός απ’ το 
να διαβάζω;» 
  «Όλοι  αυτοί  που  βλέπεις  γύρω  σου  έχουν  ψυχικά  προβλήματα. 
Δεν ανοίγονται και δεν λένε την αλήθεια. Γιατί δεν αναλαμβάνεις 
δράση;» 
  «Να κάνω τι, δηλαδή;» 
  «Θα   μπορούσες   να   συμμετάσχεις  στις  δραστηριότητες  της 
κοινωνικής  υπηρεσίας.  Ψυχοθεραπευτής  είσαι,  όλο  και  κάτι  θα 
’χεις  να  κάνεις  εκεί»,  του  πρότεινε  ο  Χάρης  βάζοντάς  τον  σε 
σκέψεις. 

                                   

Στο πέρασμα του χρόνου, ο Σωκράτης διαπίστωνε σιγά σιγά πως 
δεν βρισκόταν κλεισμένος απλώς σ’ ένα κλουβί ανάμεσα σε θηρία, 
αλλά   μέσα   σε   έναν   σκουπιδοτενεκέ   της   κοινωνίας,   σε   μια 
αποθήκη  ψυχών.  Καταλάβαινε  ότι  το  να  είναι  απογοητευμένος 
και  να  μην  έχει  διάθεση  να  κάνει  τίποτα,  δεν  τον  οδηγούσε 
πουθενά  αλλού  εκτός  από  το  να  τον  φθείρει  η  απραξία  –  το 
πρώτο  σκαλοπάτι  του  βούρκου,  όπως  του  ’χε  πει  ο  Χάρης.  Η 
πρότασή  του  μέρες  τώρα  γυρόφερνε  στο  μυαλό  του.  Πνεύμα 
ανήσυχο,  άρχισε  να  ψάχνει  από  κάπου  να  πιαστεί,  να  βρει  ένα 
νόημα. Ό ,τι υποστήριζε στη νέα θεραπευτική του πρόταση έπρεπε 
τώρα  να  το  χρησιμοποιήσει  και  ο  ίδιος,  προτού  τον  σκεπάσει  η 
ταφόπλακα της φυλακής. 
 Ώ σπου   κάποια   μέρα   –ύστερα   από   επίμονη   προσπάθεια– 
αξιώθηκε να δει τον διευθυντή, όπου και κατέθεσε το αίτημά του. 
Ως  επιστήμων  της  ψυχικής  υγείας,  έθετε  τον  εαυτό  του  στη 
δικαιοδοσία     τους    και   προσφερόταν      να    συμμετάσχει     σε 
οποιαδήποτε  δραστηριότητα  της  κοινωνικής  υπηρεσίας.  Κι  ενώ 
περίμενε  όλο  αγωνία  την  απόφασή  τους  κάνοντας  διάφορες 
σκέψεις  και  σχέδια,  η  αρνητική  απάντηση  του  συμβουλίου  ήρθε 
σαν  καταπέλτης. Ή ταν  φανερό  ότι  δεν  τον  εμπιστεύονταν  λόγω 
του  αδικήματός του  κι  από την  άλλη τού  είχε  αφαιρεθεί  η  άδεια 
ασκήσεως  επαγγέλματος.  Τον  αντιμετώπιζαν  σαν  έναν  κοινό 
εγκληματία  κι  αυτή  η  διαπίστωση  του  προκάλεσε  μεγαλύτερη 
πικρία. 
  Σκεφτόταν ότι είχε τρεις επιλογές: Να  βουλιάξει στην ακινησία, 
κάτι  που  δεν  ήταν  στην  ιδιοσυγκρασία  του,  να  επικρίνει  τους 
πάντες  και  τα  πάντα  ή  να  δει  τα  πράγματα  αφ’  υψηλού.  Να 
αναλάβει την  ευθύνη της  κατάστασής του  και  να χρησιμοποιήσει 
τις  δεξιότητές  του  για  το  απώτερο  καλό  του.  Έ τσι  άρχισε  να 
αναζητεί έναν πιο λογικό στόχο. 
  Και  ο  στόχος  του  ήταν  η  εφαρμογή  της  θεωρίας  του  στη 
συμπεριφορά  των  κρατουμένων.  Έ να  βράδυ  στο  κελί  τους,  το 
μοιράστηκε με τον Χάρη. 
  «Δεν σκοπεύω να σκοτώνω τον χρόνο μου», δήλωσε ο Σωκράτης 
καθώς  καθόταν  στο  κρεβάτι  του  με  την  πλάτη  στον  τοίχο.  «Ό ,τι 
έκανα  έξω  θα  κάνω  κι  εδώ.  Θα  συνεχίσω τις  έρευνές μου για να 
αποδείξω ότι η θεωρία μου μπορεί να ευδοκιμήσει και μέσα στον 
σκουπιδοτενεκέ της κοινωνίας, όπως θεωρούν όλοι τις φυλακές». 
  «Και τι σκέφτεσαι να κάνεις;» 
  «Αφού   δεν   δέχονται   οι   αρμόδιοι   τις   υπηρεσίες   μου,   θα 
δημιουργήσω εγώ τις συνθήκες και θέλω τη βοήθειά σου». 
  «Να σε βοηθήσω, Σωκράτη. Πες μου, τι θέλεις από μένα;» 
  «Να  βρούμε  τέσσερα  πέντε  άτομα  και  να  σχηματίσουμε  μια 
θεραπευτική ομάδα». 
  «Πολύ  φοβάμαι  ότι  δεν  κατάλαβες  με  τι  ανθρώπους  έχεις  να 
κάνεις.  Εδώ  μέσα  ο  καθένας  έχει  τη  δική  του  γνώμη  για  τα 
πράγματα και προσπαθεί να την επιβάλει και στους άλλους. Ό ,τι 
και να τους πεις,  κανείς  δεν πρόκειται να  σε πάρει  στα  σοβαρά. 
Θα   νομίσουν   πως   είσαι   κι   εσύ   σαν   όλους   εκείνους   που 
προσπαθούν να πείσουν τους άλλους γι’ αυτό που πιστεύουν». 
  «Δεν είμαι απ’ τους ανθρώπους που το βάζουν εύκολα κάτω». 
  «Είναι  χαμένος  κόπος,  Σωκράτη.  Άσ’  το  καλύτερα.  Ο  καθένας 
ζει στον κόσμο του». 
  «Δεν σκοπεύω να χάσω αυτή την ευκαιρία, Χάρη. Αυτό που έχω 
μέσα μου είναι πιο δυνατό από μένα και χρειάζεται να μεταδοθεί 
με οποιονδήποτε τρόπο». 
  «Ό σους  προσπάθησαν  να  μεταδώσουν  μια  ξεχωριστή  γνώση,  η 
ζωή  τούς  περνά  από  σαράντα  κύματα.  Πολλοί  απόκαμαν  στο 
τέλος,  αλλά  και  πολλοί  διώχτηκαν,  όπως  εσύ.  Κι  όλα  αυτά γιατί 
θέλησαν  να  πείσουν  τον  κόσμο  για  μιαν  άλλη  αλήθεια.  Τους 
σωτήρες πάντα τούς σταύρωναν και τους σταυρώνουν». 
  «Δεν θέλω να σώσω κανέναν. Απλώς θέλω να πειραματιστώ στη 
θεωρία  μου.  Κι  έπειτα,  δεν  έχουν  να  χάσουν  τίποτα  όσοι  θα 
συμμετάσχουν, εκτός από το να πάρουν κάτι πραγματικά χρήσιμο 
για κείνους». 
  «Μάλλον για να  πεις την  αλήθεια χρειάζεσαι  καλό  ακροατήριο, 
γιατί  αν  την  πεις  όπου  να  ’ναι,  τότε  μπορεί  να  βρεις  και  τον 
μπελά σου». 
  «Όπου  κι  αν  βρίσκομαι,  προσπαθώ  να  προσαρμοστώ  με  τα 
δεδομένα που έχω». 
  «Μιλάς με μεγάλη σιγουριά γι’ αυτή τη θεωρία». 
  «Κάτι μου λέει ότι θα βρει πρόσφορο έδαφος και στην πτέρυγά 
μας». 
  «Ειλικρινά  είμαι περίεργος να δω τι  μπορείς να κάνεις.  Και  με 
ποιον τρόπο  θα περάσεις τις ιδέες σου σ’ αυτά τα προβληματικά 
μυαλά;» 
  «Με το να τους ενημερώσω πώς έχουν τα πράγματα». 
  Με  την  πειθώ  του  κατάφερε  τελικά  να  πείσει  τον  Χάρη. Όπως 
έπεισε  εκείνον  να  τον  βοηθήσει,  έτσι  θα  προσέγγιζε  και  άλλους. 
Και μια μέρα, βρέθηκε στο προαύλιο με μια παρέα πέντε ατόμων, 
συμπεριλαμβανομένου  και  του  Χάρη,  όπου  γινόταν  λόγος για  το 
πόσο  τους  αδίκησε  η  ζωή.  Οι  πιο  πολλοί  θεωρούσαν  τον  εαυτό 
τους αθώο. Έ νιωθαν  θύματα κι έριχναν την ευθύνη στους άλλους, 
υποστηρίζοντας  ότι  άλλοι  τούς  έμπλεξαν  ή  ότι  έφταιγε  η  άδικη 
μοίρα τους. Τότε βρήκε την κατάλληλη ευκαιρία να αναπτύξει τις 
ιδέες του. 
  «Θύματα  είμαστε όλοι  μας», τους  είπε. «Ό σοι  βρίσκονται  μέσα 
στις φυλακές και όσοι βρίσκονται έξω». 
  «Εμείς  ναι,  μπορεί  να  ’μαστε,  αλλά  όχι  και  οι  απέξω.  Αυτοί 
έχουν  την  ελευθερία  τους»,  παρενέβη  ο  Φώτης,  ένας  εύσωμος 
άντρας  με σκληρά χαρακτηριστικά στο πάντα αξύριστο πρόσωπό 
του   και   μ’   έναν   φόνο   στο   ενεργητικό  του   σε   μια   στιγμή 
αντιδικίας. 
  «Μπορεί να έχουν την ελευθερία τους, όπως λες, ελεύθεροι όμως 
δεν είναι όλοι. Κάποιοι είναι περισσότερο ισοβίτες κι από εμάς». 
  «Για  εξήγησέ  το  καλύτερα,  γιατί  μ’  άρεσε  έτσι  όπως  το 
έθεσες», διέκοψε ειρωνικά ο Μανώλης, γνωστός και ως Κρητικός. 
Μελαχρινός,  με  μεγάλο  μακρύ  μουστάκι  για  να  τονίζει  τον 
ανδρισμό του, ήταν ο χωρατατζής της παρέας. 
  «Σύντεκνε,  υπάρχουν  άνθρωποι  παντού,  μέσα  και  έξω  απ’  την 
φυλακή,  που  μοιάζουν  σαν  να τους πέταξαν  σ’  αυτό το  παιχνίδι 
που λέγεται ζωή χωρίς να τους πει κανείς ούτε μια λέξη για τους 
βασικούς  κανόνες.  Αντίθετα,  από  μικρούς τους  εκπαίδευσαν  σαν 
τα  σκυλάκια  να  κάνουν  ό,τι  ήταν  αρεστό  στους  άλλους.  Τους 
γέμισαν  το  μυαλό  με  λάθος  πράγματα,  που  είναι  υπεύθυνα  για 
τις λάθος επιλογές που έκαναν και που κάναμε όλοι εμείς εδώ». 
  «Και τι θα  ’πρεπε να μας μάθουν;» ρώτησε τώρα με περιέργεια 
ο Κρητικός. 
  Για τον Σωκράτη ήταν η ευκαιρία που αναζητούσε. 
  «Θες πραγματικά να μάθεις ή έτσι απλώς ρωτάς;» 
  «Πες   μας,   γιατρέ,   θέλουμε   ν’   ακούσουμε»,   εκδήλωσε   το 
ενδιαφέρον   του   ο   πέμπτος   της   παρέας,   ο   Λάμπρος,   ένας 
γεροδεμένος  άντρας  με  τραχύ  πρόσωπο  κι  έξυπνα  μάτια,  που 
είχαν και μια δόση αθωότητας μέσα τους· κι όσο για το παρελθόν 
του, βίος και πολιτεία! 
  «Έ να από τα βασικά που δεν μας έμαθαν είναι ο τρόπος με τον 
οποίο μπορούμε να επικοινωνήσουμε ουσιαστικά με τους άλλους. 
Να  ξεχωρίζουμε  την  κατάσταση  απ’  το  πρόσωπο  και  μετά  να 
εκφράζουμε  τα  συναισθήματά  μας  για  την  κατάσταση,  χωρίς 
όμως   να   τα   βάζουμε   με   το   πρόσωπο»,   είπε   ο   Σωκράτης 
κοιτάζοντας με νόημα τον Μανώλη, που για χάρη μιας βεντέτας κι 
ενός  φόνου   κατέληξε  στη  φυλακή.  «Όταν  λέμε  σε   κάποιον 
κατηγορηματικά πως δεν είμαι καλά γιατί εσύ μου έκανες μαύρη 
τη  ζωή,  τότε  ο  άλλος  δεν  δίνει  σημασία  στο  πώς  αισθανόμαστε 
εκείνη τη  στιγμή.  Βλέπει  μόνο το  ότι του  καταλογίζουμε  ευθύνες 
και  αντεπιτίθεται,  οπότε  μετά  δεν  μπορεί  να  υπάρξει  κανένας 
ουσιαστικός διάλογος παρά μόνο η ρήξη. 
  »Δεν  μας  είπαν  ότι  δίνοντας  στον  άλλον  περισσότερα  απ’  όσα 
μας δίνει, μπορεί να τον κάνουμε ακόμη και αχάριστο. Ενδέχεται, 
λοιπόν,   εμείς   να   κατασκευάσαμε   όλους   εκείνους   που   μας 
αδίκησαν. 
  »Δεν  μας  είπαν  πως  έχουμε  δικαίωμα  να  κάνουμε  και  λάθη. 
Αντί  γι’  αυτό  όμως,  μας  έμαθαν  να  επικρίνουμε  τον  εαυτό  μας 
και να τον φορτώνουμε με ενοχές». 
 Ό ση   ώρα   τούς    μιλούσε   σε   μια   άκρη   του   στενόμακρου 
αυλόγυρου,  τον  άκουγαν  αμίλητοι.  Πρώτη  φορά  τούς  μιλούσε 
κάποιος  για  τα  μυστικά  της  ψυχής  και  ο  καθένας  έβρισκε  και 
μερικά δικά του ψεγάδια στα λεγόμενά του. Ή ταν σαν να φύτεψε 
μερικούς  σπόρους  στο  ακαλλιέργητο  πεδίο  της  ψυχής  τους.  Στο 
μεταξύ  προστέθηκαν  ακόμη  δύο  συγκρατούμενοί  τους  και  όλοι 
μαζί  μετά  άρχισαν  να  τον  βομβαρδίζουν  με  ερωτήσεις  και  να 
επιμένουν να μάθουν περισσότερα. 
  Τότε  τους  απάντησε:  «Τα  περισσότερα  μαθαίνονται  μόνο  μέσω 
μιας  συγκεκριμένης  οδού»,  και  τους  πρότεινε  αν  ήθελαν  να 
συστήσουν  μια  μικρή  ομάδα  αυτογνωσίας,  όπως  τη  βάφτισε  ο 
Σωκράτης – όχι θεραπευτική, γιατί μπορεί και να τους τρόμαζε η 
λέξη.  Τους  εξήγησε  τους  σκοπούς  του  και  δεν  παρέλειψε  να 
τονίσει τα οφέλη που θα είχαν απ’ όλη αυτή τη διαδικασία. 
  Τελικά  από το  μικρό  ακροατήριο  συναίνεσαν  μόνο τρεις για να 
περάσουν  τη  δοκιμασία,  κι  αυτοί  επιφυλακτικά  και  με  την 
προϋπόθεση να φύγουν όποτε το θελήσουν. 
  «Όπως  τα  μελετούσες  έγιναν,  Σωκράτη»,  σχολίασε  κεφάτος  ο 
Χάρης καθώς πήγαιναν στην κουζίνα για το μεσημεριανό φαγητό. 
«Τώρα  σου  έμειναν  κάνα  δυο  ακόμα  για  να  συμπληρώσεις  την 
ομάδα». 
  «Δεν  χρειάζεται  να  ψάχνουμε  πολύ,  γιατί  ένας  απ’  αυτούς  θα 
είσαι εσύ!» 
  «Εγώ;» έκανε εκείνος ξαφνιασμένος. 
  «Ναι, Χάρη,  εσύ.  Μάλλον  ήρθε  η  ώρα  να τα  βρεις πραγματικά 
με  τον  εαυτό  σου  και  να  δεις  τι  πραγματικά  συμβαίνει  μέσα 
σου». 
  «Με τρομάζει λίγο αυτό. Δεν ξέρω…» 
  «Όταν κάποιος αποφασίζει να κάνει το πρώτο βήμα για να βρει 
τον  εαυτό  του,  στην  πορεία  διαπιστώνει  ότι  δεν  αλλάζει  μόνο  ο 
ίδιος  αλλά  και  οι  άλλοι  γύρω  του».  Βλέποντάς  τον  κάπως 
διστακτικό,    συμπλήρωσε:      «Μη     νομίζεις    πως    είναι   κάτι 
παρατραβηγμένο  αυτό  που  κάνω  με  τις  ομάδες.  Απλώς  θέλω  να 
τους  ενημερώσω  ότι  υπάρχει  ένα  σύστημα που  αν το  μάθουν,  θα 
βοηθήσουν τον εαυτό τους». 
 Έ τσι, ο Σωκράτης άρχισε να συγκροτεί και να προετοιμάζει την 
ομάδα  και  τα  μέλη  της.  Αν  και  φάνταζε  ουτοπικό,  έβαζε  τις 
βάσεις του  σχεδίου του· να  εκμεταλλευτεί, δηλαδή, το  ανθρώπινο 
δυναμικό     της   πτέρυγας    ώστε    να   αποκτήσει     επιπρόσθετα 
επιστημονικά  δεδομένα,  που  θα  τον  βοηθούσαν  στην  εξέλιξη  της 
νέας  θεραπευτικής  μεθόδου του. Ακόμη και  μέσα στη φυλακή  θα 
προσπαθούσε να δώσει νόημα στη ζωή του. 
  Με  την  έρευνά  του  θα  έθετε  καίρια  ερωτήματα:  Είναι  δυνατόν 
να  κατανοήσουν  τη  μέθοδό  του  οι  άνθρωποι  που  ζουν  στο 
περιθώριο  της  κοινωνίας;  Είναι  ικανοί  να  βρουν  λόγους  και 
κίνητρα  που  θα  τους  κάνουν  να  θέλουν  να  γίνουν  καλύτεροι 
άνθρωποι;  Κι  αν  μέσα  σ’  αυτές  τις  συνθήκες  μπορούσε  να 
ευδοκιμήσει  και  να  φέρει  αποτελέσματα,  τότε  θα  σήμαινε  ότι 
είναι  ένα  σύστημα  αδιαμφισβήτητο,  που  αξίζει  τον  κόπο  να  το 
υιοθετήσουν κι άλλοι επαγγελματίες υγείας. 
  Στο   μικρό   κελί   τους,   μια   Τετάρτη   πρωί   την   ώρα   του 
προαυλισμού,  συναθροίστηκε  για  πρώτη  φορά  η  ομάδα,  και 
μάλιστα  διευρυμένη,  αφού  στο  μεταξύ  προστέθηκε  ακόμη  ένα 
μέλος,  ο  Αντώνης,  ένα  νέο  παλικάρι  απ’  την  Καρδίτσα.  Οι 
τέσσερις  κάθισαν  στα  δυο  κρεβάτια  και  σε  αντικριστές  καρέκλες 
ο Χάρης και ο Σωκράτης. 
  Αρχικά  ήταν  μουδιασμένοι  και  ο  Σωκράτης  τους  ζήτησε  να 
αναφέρουν  κάτι  για  τον  εαυτό  τους  και  τον  λόγο  που  τους 
οδήγησε στη φυλακή. Άλλοι ήταν φτωχοί και άτυχοι, όπως έλεγαν, 
άλλοι  ήταν  ταγμένοι  στην  παρανομία,  μα  όλοι  υποστήριζαν  την 
άποψη  ότι  έφταιγε  η  κοινωνία  για  το  κατάντημά  τους.  Μίλησαν 
για   τα   αδικήματά   τους   –   φόνοι,   ληστείες,   ναρκωτικά   και 
προστασία  μαγαζιών ήταν τα κυριότερα.  Ορισμένοι εκφράστηκαν 
με ευκολία και άλλοι πρόβαλαν αντιστάσεις. 
  Ο  Σωκράτης  άκουγε  όσα  του  έλεγαν  δείχνοντας  να  νιώθει  τον 
καθέναν   ξεχωριστά.  Τους  αποδεχόταν  όπως  ήταν  κι  ας  μη 
συμφωνούσε  μαζί  τους.  Διέκρινε  τα  ευαίσθητα  σημεία  τους  και 
τους  ανέλυε  τα  συμβάντα  μ’  έναν  τρόπο  που  δεν  είχαν  ακούσει 
ποτέ. 
  «Δεν  φταις!»  ήταν  η  πρώτη  επισήμανσή  του  αφήνοντάς  τους 
άναυδους.  «Κανείς  δεν  φταίει  για  τα  λάθη  που  ’κανε  στη  ζωή 
του,  γιατί  όλα  αυτά  τα  λάθη  που  κάνατε  απλώς  δείχνουν  τον 
δείκτη  της  άγνοιάς  σας. Ό ,τι  ξέρατε  κάνατε  στη  ζωή  σας,  κι  αν 
κάνατε  αξιόποινες  πράξεις  είναι  γιατί  δεν  γνωρίζατε  το  μέγεθος 
όλης  της  αλήθειας.  Κανένας  από  σας δεν  ήξερε  τι  σας συνέφερε 
πραγματικά  όταν  φερθήκατε   μ’  αυτόν  τον  τρόπο…  Κάποια 
πράγματα  μας τα  μετέφεραν  με  λανθασμένο τρόπο.  Σας έμαθαν 
ότι το χρήμα είναι θεός και εν ονόματι αυτής της πίστης μπορείς 
να κάνεις τα πάντα για να τ’ αποκτήσεις. Είναι λάθος! Αλλά αυτό 
δεν  σημαίνει  ότι  θα  ’στε  δέσμιοι για  μια  ζωή.  Ανά  πάσα  στιγμή 
μπορείτε να κάνετε διορθωτικές κινήσεις». 
  «Κλεισμένος  μέσα  στη  φυλακή  δεν  έχεις  περιθώρια  να  κάνεις 
και  πολλά»,  παρενέβη  ο  Φώτης  αποκαρδιωμένος,  που  πλήρωνε 
ακριβά τον φόνο που έκανε σε μια συμπλοκή για λόγους τιμής. 
  «Κι αν δεν μπορείς να φέρεις πίσω μια ζωή που αφαίρεσες ή να 
πάρεις  πίσω  τον  πόνο  που  προκάλεσες,  μπορείς  ωστόσο  να 
επανορθώσεις αλλιώς». 
  «Πώς;  Με  ποιον  τρόπο;»  ρώτησε  σαν  να  έψαχνε  μια  σανίδα 
σωτηρίας στο μαρτύριό του. 
  «Να  παραδεχτείς  πως  έκανες  ό,τι  ήξερες,  για  να   μην  το 
ξανακάνεις,  γιατί  τώρα   ξέρεις  ότι   αυτό  δεν  σε  συμφέρει». 
Σταμάτησε για λίγο κοιτώντας έναν έναν στα μάτια και στο τέλος 
κάρφωσε  το  βλέμμα  του  στον  Φώτη.  «Το  σημαντικότερο  στο 
σχολείο  της  ζωής  είναι  η  εξέλιξη.  Να  περνάω  την  τάξη  και  να 
πηγαίνω  στην  επόμενη. Όχι  να  κολλάω  σ’  ένα  ορισμένο  σημείο 
και  να  λέω  ότι  φταίνε  όλοι  οι  άλλοι  εκτός  από  μένα.  Και  οι 
ενοχές  μετά  να  σε  χτυπούν  αλύπητα.  Αυτό  είναι  σκλαβιά!  Ας 
ζούνε σ’ αυτή τη φυλακή οι ανίδεοι, και οι  μέσα απ’ τα κάγκελα 
και  οι  απέξω.  Εμείς  τώρα  αρχίζουμε  να  μαθαίνουμε  τι  είναι  το 
απώτερο  καλό  μας  και  να  ο  δρόμος!»  είπε  με  έμφαση  και 
τέντωσε  το  δεξί  του  χέρι,  σαν  να  τους  έδειχνε  ότι  εκεί  μπροστά 
τους βρίσκονται οι λύσεις που αναζητούν εδώ και χρόνια. 
  Η πρώτη τους συνάντηση χαρακτηρίστηκε από προσδοκίες αλλά 
και από επιφυλακτικότητα, ιδίως από την πλευρά του Αντώνη και 
του   Λάμπρου.   Ντρέπονταν   να   εκτεθούν   δημόσια,   ιδιαίτερα 
μπροστά  στα  φωτεινά  μάτια  του  Σωκράτη,  που  σε  κοίταζε  κι 
ένιωθες  να  σε  συμπεριλαμβάνει,  μαζί  με  όλες  τις  αποτυχίες,  τις 
αμαρτίες  και  τους  θριάμβους  της  ζωής.  Τους  κατανοούσε  όμως 
και  τους  δυο,  ήξερε  ότι  ο  κάθε  άνθρωπος  έχει  ξεκινήσει  από 
διαφορετικό σημείο εκκίνησης. Κάποιοι ήταν ευνοημένοι και άλλοι 
όχι,  εξαιτίας  των  άσχημων  εμπειριών  της  παιδικής  τους  ηλικίας. 
Μα όσοι δεχτούν ότι η ζωή είναι άδικη, δύσκολη, σκληρή και παρ’ 
όλα  αυτά  κοιτάνε  μπροστά,  αυτοί  λέγονται  δυνατοί  –  τούτο  το 
μήνυμα ήθελε να τους  μεταδώσει. Καθώς επίσης ότι απ’ τα λάθη 
αποκτούμε τη μεγαλύτερη εμπειρία, τη μεταγνώση. 

                                     

Είχαν  καθορίσει  ότι  οι  συναντήσεις  τους  θα  έπρεπε  να  είναι 
εβδομαδιαίες,  την  ίδια  πάντοτε  μέρα  και  ώρα.  Και  την  επόμενη 
Τετάρτη, λίγο πριν από τις δέκα, άρχισαν να έρχονται τα μέλη της 
ομάδας  στο  κελί τους  και  να  κάθονται  στις  ίδιες  ακριβώς θέσεις 
όπως την πρώτη φορά. 
  Στα   πρόσωπά      τους   ο   Σωκράτης     διέκρινε    διάθεση   και 
ανυπομονησία,  μα  και  αμφιβολία,  το  δίλημμα  αν  έπρεπε  να 
συμμετάσχουν  ή  όχι  στην  ομάδα.  Οπότε  και  η τύχη της κρινόταν 
απ’  αυτή  τη  συνάντηση.  Μετά  τα  εισαγωγικά,  ο  Σωκράτης τους 
έδωσε  την  ευκαιρία  να  εκφράσουν  τα  συναισθήματά  τους. Όταν 
ήρθε η σειρά του Αντώνη, δεν είχε τίποτα καλό να πει, δείχνοντας 
για  ακόμη  μία  φορά  τις  αντιστάσεις  του,  όπως  και  ο  Λάμπρος, 
που είπε: 
  «Έ χω  κάποια  κενά  από  την  προηγούμενη  φορά  ως  προς  το 
ποιος πραγματικά είναι ελεύθερος, γιατί εδώ μέσα δεν νομίζω ότι 
μπορεί να το νιώσει κανείς αυτό». 
  «Τα  κάγκελα της  φυλακής  έχουν  σημασία  ή  η  επιλογή να  είσαι 
πιο  ελεύθερος  απ’  τους  ανθρώπους  έξω;»  σχολίασε  ο  Σωκράτης 
με τη χαρακτηριστική ηρεμία του. 
  «Πώς  να  ’σαι  ελεύθερος  όταν  είσαι  μαντρωμένος;»  έκανε  ο 
Λάμπρος δύσπιστα. 
  «Με τις παρούσες συνθήκες, τι θα ήταν χειρότερο για σένα;» 
  Εκείνος σκέφτηκε για λίγο και μετά απάντησε: 
  «Δεν υπάρχει χειρότερο απ’ αυτό που ζω». 
  «Και το καλύτερο;» 
  «Θέλει και ρώτημα; Να βγω μια ώρα γρηγορότερα από δω». 
  «Ωραία, και τι επιλέγεις να κάνεις τώρα;» 
  «Να περιμένω». 
  «Πώς;  Κλαίγοντας  τη  μοίρα  σου;  Όχι,  φαντάζομαι.  Οπότε  τι 
άλλο σού μένει να κάνεις εκτός απ’ το να βιώσεις το τώρα και να 
βάλεις  σε τάξη τις  σκέψεις  σου;  Κι  αν  σε  μάντρωσαν  μέσα  στον 
σκουπιδοτενεκέ  της  κοινωνίας,  εσύ  μπορείς  να  γίνεις  σαν  τον 
σπόρο στη γη…» 
  Ο  Λάμπρος  αναθάρρησε  κάπως  και  ανακάθισε  στο  κρεβάτι. 
Είχε  καταδικαστεί  συνολικά  σε  δις  ισόβια  για  αδικήματα  που 
έκανε,  όπως  δυο  φόνους,  ληστεία  σε  τράπεζα,  συμμετοχή  σε 
συμμορία  και  προστασία.  Στον  νου  του  στριφογύριζαν  ορισμένα 
νούμερα.  Τα  δις  ισόβια  ισοδυναμούν  στην  πραγματικότητα  σε 
περίπου τριάντα  με τριάντα πέντε χρόνια. «Πέρασαν τα δώδεκα, 
μα  τα  υπόλοιπα  πώς  θα  περάσουν;»  σκεφτόταν  διαρκώς  και 
θόλωνε  το  μάτι  του  στην  αχανή  θέα  του  μέλλοντος.  Και  μόνο 
τώρα  ένιωθε  ότι γινόταν  κάτι  διαφορετικό.  Κοντά  στον  Σωκράτη 
έβρισκε  για  πρώτη  φορά  δικαίωση  για  τον  εαυτό  του,  όταν 
εκείνος προσπαθούσε να τους εμφυτεύσει μια επιλογή ελευθερίας 
που  θα  τη  ζήλευε  ο  κάθε  μέσος  πολίτης  κι  ας  μη  θεωρούνταν 
φυλακισμένος. 
  «Θα   θέλατε   βγαίνοντας   από   δω   να   ζήσετε   μια   ζωή   με 
αξιοπρέπεια;» τους ρώτησε κάποια στιγμή ο Σωκράτης. 
  «Αν  μπορούσαμε  να  ενσωματωθούμε  στην  κοινωνία,  ή  αν  μας 
έδιναν  μια  πραγματική  ευκαιρία,  ναι,  αλλά  αυτό  είναι  σπάνιο 
φαινόμενο», αποκρίθηκε ο Χάρης. 
  «Όλοι εμείς εδώ, όταν γεννηθήκαμε, δεν είχαμε ταμπέλες για το 
τι  θα  γίνει  ο  καθένας  μας  αργότερα»,  του  είπε  κοιτάζοντάς τον 
στα μάτια. «Σ’ έναν θάλαμο μαιευτηρίου όλα τα μωρά είναι ίδια. 
Κανείς  δεν  έχει  την  πρόθεση  να  γίνει  ληστής,  εγκληματίας, 
γιατρός  ή  φούρναρης,  αλλά  από  μικροί  είμαστε  εξαρτημένοι  από 
την επιβράβευση και τον φόβο της τιμωρίας. Από το ένστικτο της 
επιβίωσης  αναγκαστήκαμε  να  αντιγράφουμε  τις  συμπεριφορές 
των δικών μας μόνο και μόνο για να καλύψουμε τις ανάγκες μας. 
Έ τσι μάθαμε τέλεια να παίζουμε τέσσερις ρόλους». 
  «Για  τι  ρόλους  μιλάς;  Δεν  καταλαβαίνω»,  δυσανασχέτησε  ο 
Αντώνης. 
  «Θα σου εξηγήσω. Όταν ήσουν παιδί κι έκλαιγες, δεν γινόταν το 
δικό σου;» 
  «Συνήθως, ναι». 
  «Τότε  έπαιζες  τον  ρόλο  του  θύματος. Όπως  όλοι,  έτσι  κι  εσύ 
καθώς  μεγάλωνες  το  μάθαινες  όσο  μπορείς  καλύτερα,  γιατί  σου 
έδινε  ένα  κέρδος.  Εισέπραττες  την  προσοχή  των  άλλων  και  σου 
 ’καναν τα χατίρια. Έ τσι τους έπαιζες στα δάχτυλά σου». 
  «Το ίδιο προσπαθώ να κάνω και τώρα, θες να πεις;» 
  «Ναι,  όσο  θα  θεωρείς  πως  οι  άλλοι  είναι  υπεύθυνοι  για  τη 
δυστυχία  σου  ή  την  ικανοποίησή  σου»,  είπε  ο  Σωκράτης  και 
σώπασε  για  λίγο.  «Ασυνείδητα,  χωρίς  να  το  καταλαβαίνουμε, 
παίζουμε  όλοι  αυτούς  τους  ρόλους  ανάλογα  με  την  περίσταση. 
Του  επικριτή,  όταν  εστιάζουμε  στα  λάθη  των  άλλων  και  τα 
τονίζουμε  διαρκώς  μόνο  και  μόνο  για  να  τους  αναγκάσουμε  να 
απολογηθούν. Του απόμακρου, όταν κλεινόμαστε στον εαυτό  μας 
επιζητώντας   να   κερδίσουμε   την   προσοχή   των   άλλων.   Τους 
οποίους μάλιστα καθιστάμε φταίχτες για ό,τι μας συμβαίνει…» 
  «Και ο άλλος ρόλος ποιος είναι;» ρώτησε ο Μανώλης. 
  «Του  επιθετικού,  που  προσπαθεί  να  επιβληθεί  στον  άλλο  με 
φωνές  και  απειλές.  Έ τσι  έχει  ισχύ  πάνω  στον  αδύναμο.  Τον 
φοβερίζει για  να  μην  μπορεί  να του  ζητήσει τίποτα. Ό σα  και  να 
κερδίζει όμως, θα  ’ναι πάντα λίγα, αφού χάνει την αγάπη και τον 
σεβασμό      των    άλλων.     Να    ξέρετε    ότι    ο   θυμός     είναι 
καμουφλαρισμένος  φόβος. Έ ναν  επιθετικό  θα  τον  αφοπλίσεις  αν 
τον ρωτήσεις: “Τι φοβάσαι τώρα;”» 
  «Δηλαδή     ο   φόβος   κάνει   τους   επιθετικούς;»   τον   ρώτησε 
σκεφτικός ο Κρητικός. 
  «Οι  λόγοι  είναι  πολλοί,  μα το  μόνο  σίγουρο  είναι  ότι  όλοι  κάτι 
φοβούνται…  Δεν  περιμένω  από  τη  μια  στιγμή  στην  άλλη  να 
κατανοήσετε  πλήρως  αυτούς  τους  ρόλους,  γιατί  θέλει  χρόνο  και 
επανάληψη.  Πάντως  να  ξέρετε  πως  τις  συμπεριφορές  μας  τις 
αντιγράψαμε  απ’  το  περιβάλλον  όπου  μεγαλώσαμε·  όπου  κι  αν 
έζησε ο καθένας, είτε σε καλύβα είτε σε παλάτι». 
  «Και  τι  κερδίζει  κανείς  αν  τα  γνωρίζει  καλά  όλα  αυτά;» 
σχολίασε ο Χάρης. 
  «Τη  γνώση  του  παιχνιδιού.  Όλοι  παίξατε  αυτούς  τους  ρόλους 
και  θα  συνεχίσετε  να  τους  παίζετε.  Απλώς  από  δω  και  πέρα 
παρατηρήστε  τους  και  κάντε  ό,τι  είναι  καλύτερο  για  σας  και 
τώρα  και  πάντα.  Αλλά  να  ξέρετε  πως  για  να  φτάσει  κανείς  σ’ 
αυτή    τη   γνώση,    χρειάζεται     να   πάρει    την    ευθύνη    των 
συναισθημάτων  του»,  είπε  ο  Σωκράτης  κοιτάζοντάς  τους  έναν 
έναν στα μάτια. «Όλα αυτά βέβαια είναι κάτι καινούργιο για σας, 
αφού  το  γνώριμο  είναι  να  προδίδεις  τον  εαυτό  σου  και  να  τον 
μαστιγώνεις  συνεχώς  με  τις  ενοχές  και  τον  αρνητικό  εσωτερικό 
διάλογο. Τι λες, Αντώνη;» 
  «Μου  φαίνονται  λίγο  θεωρητικά  όλα  αυτά.  Δεν  ξέρω»,  έκανε 
προβληματισμένος. 
  «Ο χάρτης δεν είναι το ταξίδι, αλλά περιέχει οδηγίες για το πού 
θα πας ώστε να μη χαθείς. Αν εσύ ξέρεις πώς παίζονται αυτά τα 
παιχνίδια  δύναμης,  μετά  θα  ’ναι  δύσκολο  ν’  ανήκεις  εκεί».  Και 
απευθυνόμενος  προς  όλους  συμπλήρωσε:  «Κανείς  δεν  πιέζει 
κανέναν.  Οποιαδήποτε  ώρα  θελήσετε,  μπορείτε  να  αποχωρήσετε 
απ’ την ομάδα. Και όπως καλά είπες, Αντώνη, η θεωρία από μόνη 
της  δεν  μπορεί  να  φέρει  καμιά  βελτίωση.  Ο  καθένας  οφείλει  να 
δράσει μόνο για λογαριασμό του». 

                                   

Ο Σωκράτης άρχισε να αποκτά πλέον έναν σκοπό στην άθλια ζωή 
της  φυλακής.  Να  τελειοποιήσει  και  να  μεταδώσει  όσο  πιο  απλά 
γινόταν  τη  θεωρία  που  είχαν  δημιουργήσει  μαζί  με  τη  γυναίκα 
του.  Όταν  ο  νους  του  ταξίδευε  έξω  στον  κόσμο,  αναπολούσε 
στιγμές  που  έζησε  μαζί  της.  Σκεφτόταν  και  τον  μονάκριβο  γιο 
του, τον  Αλέξανδρο.  Τον νέο  βουλευτή  με τα  ηγετικά χαρίσματα, 
που  στα  τριάντα  τέσσερα  χρόνια  του  ήδη  θήτευε  για  δεύτερη 
φορά  στο  Κοινοβούλιο.  Ο  Σωκράτης τον  λάτρευε,  ήταν  η  μεγάλη 
του  έγνοια.  Στάθηκε  αιτία να  αμαυρωθεί  και το  δικό του  όνομα, 
κι  αυτός  ο  καημός  ήταν  μεγαλύτερος και  από την  καταδίκη του. 
Στα  μάτια της κοινής γνώμης δεν έπαυε να είναι ένοχος, έστω κι 
αν διχάζονταν οι αποψεις των ανθρώπων. 
  Ερχόταν  συχνά  και τον  έβλεπε  στη  φυλακή,  πότε  με τη  μητέρα 
του και πότε μόνος, όπως μια από κείνες τις μέρες. Τον αντίκρισε 
ο Σωκράτης στον χώρο του επισκεπτηρίου, πίσω απ’ το τζάμι, και 
λαχτάρησε  η  ψυχή  του.  Ήτ αν  περήφανος  που  έβγαλε  τέτοιο 
χαρισματικό  γιο.  Είχε  τα  δικά  του  λαμπερά  μάτια,  διεισδυτικό 
βλέμμα  και  επιβλητικά χαρακτηριστικά.  Πλησίασε  στο τζάμι  που 
τους χώριζε, ακούμπησε την παλάμη του πάνω και ο Αλέξανδρος 
ανταποκρίθηκε ομοίως, σαν να  ’διναν τα χέρια. Ύστερα έπιασε το 
ακουστικό του τηλεφώνου και τον χαιρέτισε. 
  «Καλώς ήρθες, παιδί μου». 
  «Καλημέρα…» του  είπε  κάπως βαρύθυμα.  «Θα  ήταν  καλύτερα 
βέβαια,   να   μη   συναντιόμασταν   ποτέ   κάτω   απ’   αυτές   τις 
συνθήκες». 
  «Ποιος το ’θελε!» έκανε μοιρολατρικά ο Σωκράτης. 
  «Όλο  μ’  ένα  ατέλειωτο  γιατί  είμαι,  πατέρα.  Γιατί  να  συμβούν 
όλ’ αυτά;» 
  «Ή ταν να γίνουν. Τι να πω;… Καταλαβαίνω τι κόστος έχει αυτό 
για σένα, Αλέξανδρε…» 
  «Εσύ  μου  έμαθες  όμως  να  μη  φοβάμαι  την  αλήθεια  κι  αυτό 
ακολουθώ ανελλιπώς. Και θα ’μαι μαζί σου ό,τι κι αν γίνει». 
  «Αφού   είμαι   στα   μάτια   σου   αθώος,   μου   αρκεί,   είναι  το 
μεγαλύτερο  δώρο»,  του  είπε  συγκινημένος  ο  Σωκράτης.  «Ας 
αφήσουμε όμως τα δικά μου, γιατί εγώ θέλω ν’ ακούσω νέα σου. 
Να  μου  μιλήσεις  για  σένα  και  τι  γίνεται  στον  έξω  κόσμο.  Εδώ 
ακούμε απ’ τις τηλεοράσεις σημεία και τέρατα». 
  «Ύστερα  από  πέντε  χρόνια  στη  Βουλή  διαπίστωσα  ότι  η  ηθική 
στην πολιτική είναι κάτι εξαιρετικά δυσεύρετο». 
  «Κανονικά  θα  ’πρεπε  όλοι  οι  βουλευτές  να  εξετάζονται  πρώτα 
για  την  ψυχική  τους  υγεία  και  μετά  να  ορκίζονται.  Έ τσι  θα 
αποφεύγαμε  να  μας  διοικούν  άνθρωποι  διαταραγμένοι  και  με 
ακραίες αντιλήψεις». 
  «Έ χω  μαζέψει  μεγάλο  θυμό  μέσα  μου  για  τον  ξεπεσμό  μας», 
συμπέρανε με απογοήτευση ο Αλέξανδρος. 
  «Ακόμη και ο Χριστός ξέσπασε την οργή του όταν είδε να έχουν 
κάνει  κέντρο  εμπορικών  συναλλαγών  τον  ναό  του  Σολομώντα», 
σχολίασε    με   την   ηρεμία    που    τον   διέκρινε   ο   Σωκράτης, 
γνωρίζοντας  τον  αψύ  χαρακτήρα  του  γιου  του.  «Έ χε  όμως  κατά 
νου   ότι  το   κακό   δυναμώνει   όσο  το   συναγωνίζεσαι   και   σε 
αλλοτριώνει.  Με  τον  πόλεμο,  το  μόνο  που  θα  καταφέρεις  στο 
τέλος  είναι  ν’  αρχίσεις  να  του  μοιάζεις.  Με  την  οργή  και  την 
αντεπίθεση  μόνο, δεν δαμάζεται η σαπίλα της πολιτικής. Έ τσι  θα 
ενισχύεις διαρκώς τη δύναμη του αντιπάλου». 
  «Εσύ τι θα πρότεινες, δηλαδή;» 
  «Μόνο  αν  παρακάμψεις  το  κακό,  το  νικάς.  Και  το  νικάς  γιατί 
απλώς  δεν  ανήκεις  πια  στον  στρατό  του.  Με  τις  παρούσες 
συνθήκες,  το  καλύτερο  που  έχεις  να  κάνεις  είναι  να  στραφείς 
προς  την  παραγωγική  πολιτική  και  στη  δύναμη  που  ανθίζει  και 
ενώνει τα πάντα». 
  Με  τέτοιες  προδιαγραφές  μεγάλωνε  ο  ατίθασος  Αλέξανδρος, 
που  από  νωρίς  φάνηκε  να  διαμορφώνει  μια  προσωπικότητα  με 
ηγετικά  χαρακτηριστικά.  Από  την  τρυφερή  του  ηλικία  άρχισε  να 
εκδηλώνει την  κλίση του προς την πολιτική – τον  ίδιο δρόμο που 
είχαν ακολουθήσει κι άλλοι απ’ τη γενιά τους. 
  Με την αύρα του Αλέξανδρου στη μνήμη επέστρεψε ο Σωκράτης 
στο  κελί  του.  Τα  τετράδιά  του,  ανοιχτά  πάνω  στο  τραπέζι,  τον 
προκαλούσαν  να  συνεχίσει  την  έρευνά  του.  Κρατούσε  πάντοτε 
σημειώσεις,  κατέγραφε τα  πάντα  και τα  καταχώριζε  σε  πίνακες. 
Μετά καθόταν με τις ώρες και τα μελετούσε. 
  Μόλις  άρχισε  να  σκοτεινιάζει,  έφτασε  κι  ο  Χάρης  απ’  το 
εργαστήρι της  φυλακής,  εκεί  που  αυτή την  περίοδο  ασχολούνταν 
με  ξυλόγλυπτα.  Μπαίνοντας  είδε  τον  Σωκράτη  σκυμμένο  στο 
μικρό τραπέζι να εξετάζει τα γραπτά του. 
  «Ετοιμάζεσαι  για  την  αυριανή  συνάντηση;»  τον  ρώτησε  κι 
έγειρε στο κρεβάτι του να ξαποστάσει. 
  «Ναι…  Βλέπω  όμως  και  όλο  το  σχεδιάγραμμα  απ’  την  αρχή 
μέχρι το τέλος». 
  «Τι επιδιώκεις, αλήθεια, να πετύχεις;» 
  Ο Σωκράτης γύρισε προς το μέρος του και του είπε: 
  «Αυτό  που  θέλω  είναι  να  μπορείτε  να  ζείτε  μια  ζωή  χωρίς  να 
δημιουργείτε  τις  ίδιες  ενοχές.  Γιατί  αλλιώς  θα  επαναλαμβάνετε 
τα  ίδια  λάθη  και  θα  υποστηρίζετε  την  άσχημη  εικόνα  που  έχετε 
για τον εαυτό σας». 
  «Κι  αν γίνει  όπως τα  λες,  πιστεύεις ότι  όλα  θα τακτοποιηθούν 
μέσα μας;» 
  «Η  δική  μου  συμβολή  είναι  η  ενημέρωση.  Αυτός που  δεν  θέλει 
να σωθεί, δεν σώζεται!» απάντησε με έμφαση και στράφηκε ξανά 
στα χαρτιά του. 
 Ύστερα από λίγο, τη σιωπή έσπασε ο Χάρης: 
  «Άκουσα ότι είχες επισκεπτήριο». 
  «Ναι, ήρθε ο Αλέξανδρος να με δει». 
  «Πώς  είναι  δυνατόν,  ρε  Σωκράτη, να  ’χεις γιο  βουλευτή  και να 
σε βάλανε φυλακή;» σχολίασε αινιγματικά ο Χάρης. 
  «Όταν  γίνεσαι  στόχος,  δεν  μετράει  κανένα  αξίωμα.  Αλλά  και 
διαφορετικά  να  ’ταν  τα  πράγματα,  δεν  ήθελα  να  τον  μπλέξω 
περισσότερο,  ούτε  να  χρησιμοποιήσω  τη  δύναμή  του.  Αρκετά 
περνάει εξαιτίας μου». 
  «Τι να πω; Μου φαίνονται λίγο περίεργα αυτά που γίνονται με 
σένα, γι’ αυτό και ρωτάω». 
  «Πάνω  από  την  ακεραιότητά  του  εκείνος  δεν  βάζει  τίποτε 
άλλο». 
  «Είσαι περήφανος για τον γιο σου, ε;» 
  «Ναι,  έχει  ποιότητα.  Είναι  και  ιδεαλιστής…»  είπε  ο  Σωκράτης 
συλλογιζόμενος την κουβέντα που είχε πριν από λίγο μαζί του. 

                                   

Στην καθορισμένη συνάντησή τους υπήρχε και πάλι απαρτία στην 
ομάδα.  Ο  Σωκράτης  φοβόταν  ότι  ο  Αντώνης  και  ο  Λάμπρος  θα 
έφευγαν,  όμως  αυτή  τη  φορά  πήγαν  γιατί  τους  τράβηξε  κάτι 
βαθύτερο,  που  ούτε  και  οι  ίδιοι  ήθελαν  να  το  παραδεχτούν. 
Φάνηκε  από  την  καρτερικότητά  τους,  σημάδι  που  δήλωνε  ότι  ο 
Σωκράτης  έπρεπε  να  δώσει  περισσότερο  χώρο  σε  κείνους.  Με 
επίκληση  στο  συναίσθημα,  βρήκε  τον  τρόπο  να  αναδειχθούν  οι 
ακατέργαστες   ευαισθησίες  τους  που   είχαν   κάνει  πέτρα  την 
καρδιά τους. Μόνοι τους εγκατέλειψαν τις τελευταίες αντιστάσεις 
κι  άρχισαν  να  εκφράζονται  όλο  και  πιο  ανοιχτά  για  τον  εαυτό 
τους.  Ανέτρεξαν  στο  παρελθόν  και  στις  τραυματικές  εμπειρίες. 
Τότε  ο  Λάμπρος,  εκείνος  ο  σωματώδης  άντρας,  ο  γίγαντας, 
δάκρυσε καθώς στον νου του ήρθαν τα χρόνια της αθωότητας. 
  «Τι να  πρωτοθυμηθώ»,  είπε  με  σπασμένη  φωνή.  «Αυτό  που  με 
πληγώνει  είναι  ότι  πρόδωσα  τις  προσδοκίες  των  δικών  μου.  Σε 
σύγκριση  με τους  άλλους  εδώ,  εγώ  μεγάλωσα  σ’  ένα  περιβάλλον 
αγάπης, παρ’ όλη την  αυστηρότητα των γονιών  μου. Παπάς ήταν 
ο   πατέρας   μου,   οπότε   καταλαβαίνεις.   Σαν   παιδί   πέρασα 
στερημένα χρόνια. Πέντε παιδιά είχε να θρέψει ο παπα-Δημήτρης, 
πού  να  τα  προλάβει; Έ φυγα  νέος  απ’  το  σπίτι  και  με  μεγάλα 
όνειρα.  Πήγα  στη  Θεσσαλονίκη.  Ή θελα  να  σπουδάσω,  να  γίνω 
αθλητής. Έ γινα γιατί ήμουν καλός στα  βάρη κι έφτασα  μέχρι την 
Εθνική  Άρσης  Βαρών.  Θα  γύριζα  τον  κόσμο  ανάποδα  για  να  τα 
βγάλω  πέρα.  Με  τα  προσόντα  που  είχα  βρήκα  εύκολα  δουλειά 
στη νύχτα. Άβγαλτος ήμουν όμως, με ξελόγιασε η μεγάλη ζωή και 
χωρίς  να  το  θέλω  μπλέχτηκα  στα  γρανάζια  του  υπόκοσμου. 
Ξεκίνησα   απ’   τη   διακίνηση   ναρκωτικών   στα   μαγαζιά   που 
δούλευα,  και  μετά  το  ένα  έφερε  το  άλλο.  Πέρασα  στην  πρώτη 
ληστεία και κυνηγημένος πήγα στην Αθήνα για να χαθούν τα ίχνη 
μου. Εκεί ήταν που μπλέχτηκα ακόμη πιο βαθιά. Βρήκα και πάλι 
εύκολα  δουλειά,  και  με  πολλά  λεφτά,  σε  μια  συμμορία  ενός 
γνωστού  νονού της  νύχτας,  που  ’κανε τα  πάντα.  Από  προστασία 
στα  μαγαζιά,  μέχρι  ό,τι  άλλο  μπορείς  να  φανταστείς…  Δύο 
ανθρώπους σκότωσα, ας ήταν και για ξεκαθάρισμα λογαριασμών. 
Έ βαψα τα χέρια  μου  με  αίμα  και  δεν  φεύγει  από  πάνω  μου.  Τι 
άλλο  να  περιμένω;  Εδώ  θα  σαπίσω.  Δεν  βλέπω  να  υπάρχει 
κανένα φως μπροστά μου, κατάλαβες;» 
  «Έ κανες ό,τι ήξερες», αποκρίθηκε ο Σωκράτης ύστερα από λίγη 
σκέψη.  «Αυτό  όμως  δεν  σε  βγάζει  έξω  απ’  την  ευθύνη  των 
επιλογών  σου.  Γιατί  τους  κανόνες  και  τις συνέπειες  τα γνώριζες 
ήδη   από   πριν.   Είμαστε   οι   επιλογές   μας,   Λάμπρο.   Εμείς 
προκαλούμε τη μοίρα μας κι ας μην το ξέρουμε. Σημασία έχει αν 
έμαθες απ’ τα λάθη σου». 
  «Σίγουρα ξεκαθάρισαν κάποια σημεία μέσα μου, μα όχι όλα». 
  «Θέλει τον χρόνο του». 
  «Δεν νομίζω ότι θα μπορέσω τώρα πλέον ν’ αλλάξω». 
  «Εγώ δεν σου λέω ν’ αλλάξεις και να γίνεις ένας άλλος. Από τη 
θέση  όμως  που  βρίσκεσαι  και  με  όλα  όσα  σηκώνεις  στην  πλάτη 
σου,  μπορείς να κάνεις ένα βήμα  μπροστά. Να επιχειρήσεις έστω 
και λίγο να γίνεις μια πιο εξελιγμένη έκδοση του εαυτού σου». 
  «Και πώς να το κάνω αυτό;» 
  «Από τη  θέση του  θύματος,  δεν  καταφέρνεις να  κάνεις τίποτα. 
Μπαίνεις στην απραξία και σε τρώει η φυλακή. Το καλύτερο για 
σένα θα ήταν να δώσεις νόημα στη ζωή σου με κάτι δημιουργικό, 
αντί  να  βιώνεις  τον  αργό  θάνατο.  Είμαι  σίγουρος  ότι  μαζί  θα 
βρούμε  μια  λύση,  να  αναδείξεις  τα  δυνατά  σου  σημεία,  τα 
ταλέντα σου». 
  «Δεν ξέρω…» σιγομουρμούρισε ο Λάμπρος. 
  «Όταν μάθεις να παρατηρείς τα πάντα γύρω σου, θα μπορέσεις 
να  δεις  και  πίσω  απ’  τις  καταστάσεις.  Αυτό  θα  σε  κάνει  να 
νιώσεις  περισσότερο  ισχυρός.  Τότε  θα  καταλάβεις και  ποιο  είναι 
το  συμφέρον  σου».  Και  απευθυνόμενος  προς  όλους  συνέχισε: 
«Πρέπει  να  αντιληφθείτε  όλοι  σας  ότι  η  πορεία  μέσα  σ’  έναν 
κύκλο είναι σαν να στρέφεστε γύρω απ’ τα  ίδια προβλήματα και 
τον  εαυτό  σας,  και  δεν  σας  οδηγεί  σε  κανέναν  προορισμό.  Τι 
θέλετε τελικά; Την κυκλική πορεία; Ή  να σπάσουμε τον κύκλο της 
επανάληψης και να ανοίξετε μιαν άλλη σελίδα στη ζωή σας;» 
  Με  την  παρέμβαση  του  Σωκράτη  αυτοί  οι  άνθρωποι  σιγά  σιγά 
μετασχηματίζονταν,  όπως  βγαίνει  το  νούφαρο  μέσα  απ’  τον 
βούρκο. 

                                   

Από  κείνη τη  μέρα  στην  ομάδα  υπήρχε  ένα  κλίμα  ζεστασιάς και 
εμπιστοσύνης.  Και  όσο  για  τις  αρχικές  αντιστάσεις  των  δύο 
μελών,   λειτούργησαν   υπέρ   τους,   αφού   τους   οδήγησαν   στη 
μεγαλύτερη  κατανόηση  του  εαυτού  τους.  Ο  Λάμπρος,  νιώθοντας 
την  αποδοχή  του  Σωκράτη,  ήθελε  ολοένα  και  περισσότερο  να 
ξεφορτωθεί  τα  βαρίδια  του  παρελθόντος.  Η  ομάδα  είχε  δεθεί, 
ακόμη και τις ελεύθερες ώρες τα  μέλη της  μαζεύονταν γύρω από 
τον Σωκράτη. Οι κινήσεις τους, όπως ήταν φυσικό, δεν περνούσαν 
απαρατήρητες  από  άλλους  συγκρατούμενούς τους ούτε  απ’ τους 
φύλακες, που παρακολουθούσαν τα πάντα. 
  Στη  φυλακή  όλα  μαθαίνονται  κι  επειδή  όλοι  δεν  είναι  ίδιοι, 
κάποιοι  δεν  τους  έβλεπαν  με  καλό  μάτι.  Όπως  η  κλίκα  του 
σαρανταδυάχρονου  Σίμου  Κάσπαρη, του  ανθρώπου  με τον  οποίο 
καβγάδισε  ο  Χάρης  πριν  από  μερικούς  μήνες,  όταν  εκφράστηκε 
χυδαία  για  τη  Φανή  μπροστά  σε  άλλους.  Ή ταν  άνθρωπος  του 
υποκόσμου, καθώς και η ομάδα που τον ακολουθούσε, ενταγμένοι 
όλοι  τους  στην  παρανομία  και  δραστηριοποιούνταν  σε  πολλές 
βρώμικες     υποθέσεις    μέσα     και   έξω    απ’    τις   φυλακές, 
συνεργαζόμενοι  με  το  εξωτερικό  τους  δίκτυο.  Ο  αρχηγός  τους, 
όμως, ποτέ δεν ξέχασε το επεισόδιο με τον Χάρη, καθώς του έθιξε 
το γόητρό του. Ποιανού; Αυτού που τον έτρεμαν οι πάντες σχεδόν 
μέσα στη φυλακή! 
  Είχε  σκυλιάσει  από  τον  θυμό  του  και  περίμενε  σαν  ύαινα  την 
κατάλληλη στιγμή για να ανταποδώσει. Σύμφωνα  με τους δικούς 
τους  άγραφους  νόμους  έπρεπε  να  απαντήσει  αν  δεν  ήθελε  να 
χάσει τα πρωτεία του στη φυλακή. Και κάθε φορά που αντίκριζε 
τον Χάρη μπροστά του, τα μάτια του σπίθες πετούσαν. Όπως ένα 
μεσημέρι, που όταν τον είδε να τρώει σ’ ένα τραπέζι στην κουζίνα 
μαζί  με  τα  υπόλοιπα  μέλη  της  ομάδας,  κάρφωσε  το  βλέμμα  του 
πάνω του σαν να ’θελε να τον κατασπαράξει. 
  «Να ξέρεις, ο Κάσπαρης δεν ξέχασε ό,τι του έκανες», του είπε ο 
Φώτης χαμηλόφωνα στ’ αυτί. 
  «Το ξέρω…» αποκρίθηκε ο Χάρης. 
  «Δεν  θα  ησυχάσει  αν  δεν  κάνει  αντίποινα.  Να  ’χεις  τον  νου 
σου». 
  «Τελευταία συνεχώς προσπαθεί να με προκαλέσει, αλλά δεν του 
δίνω σημασία, γιατί έχω στραμμένη αλλού την προσοχή  μου. Εσύ 
τι λες, δάσκαλε;» σχολίασε με πειρακτική διάθεση απευθυνόμενος 
προς τον Σωκράτη που καθόταν απέναντί του. 
  «Μαθαίνεις γρήγορα,  βλέπω»,  σχολίασε  ο  Σωκράτης  με το  ίδιο 
ύφος. 
  «Ας  τολμήσει  και  να  δεις  τι  έχει  να  πάθει  μετά»,  επενέβη  ο 
Λάμπρος. 
  «Όχι,  Λάμπρο.  Άσε  κατά  μέρος τα νταηλίκια, γιατί  άλλα  έχουν 
τώρα προτεραιότητα για σας». 
  «Συμπάθα με, γιατρέ μου. Δέχομαι όσα μας λες, αλλά υπάρχουν 
και μερικοί κανόνες που ’ναι απαράβατοι εδώ μέσα». 
  «Εμείς, που  ανταποκρινόμαστε  στις πάμπολλες προκλήσεις απ’ 
το  περιβάλλον  μας,  όλα  αυτά  είναι  καλό  να  τα  προσπερνάμε, 
γιατί κάθε εμπλοκή μας θα μας γυρίζει πίσω». 
  Δεν  έπεισε  και  πολύ  τον  Λάμπρο,  ο  οποίος  για  λόγους  τιμής 
πριν  από  λίγα  χρόνια  απέδρασε  με  κινηματογραφικό  τρόπο  απ’ 
τις  φυλακές  Κορυδαλλού για  να  πάρει  πίσω το  αίμα  ενός φίλου 
του. 
  «Το   μεγαλύτερο     μυστικό   σήμερα   στη   ζωή      μας   είναι   η 
ισορροπία»,  τους  είπε  ο  Σωκράτης,  και  τα  μάτια  του  σαν  να 
φωτίστηκαν μ’ αυτή την αλήθεια. 
  Και  ως  επιχείρημα έφερε ένα όχημα.  Μια σύγχρονη  εκδοχή του 
Ηνίοχου  που  κυβερνάει  ένα  άρμα,  κατά την  αριστοτελική  σκέψη. 
Άλλωστε,  το  σημαντικότερο  μέρος  της  θεωρίας  του  στηριζόταν 
στις ανακαλύψεις των αρχαίων φιλοσόφων. 
  «Αν     οι   ρόδες     ενός    αυτοκίνητου      δεν     είναι   καλά 
ζυγοσταθμισμένες, τι θα γίνει;» 
  «Θα τρέμει το τιμόνι», απάντησε ο Λάμπρος. 
  «Όπως τρέμει  ο  άνθρωπος  στην  πρώτη  δυσκολία»,  παρατήρησε 
ο  Σωκράτης.  «Κι  αν  αφήσεις το  τιμόνι  απ’  τα  χέρια  σου,  τι  θα 
συμβεί;» 
  «Θα     βγει    έξω    απ’    τον    δρόμο»,     είπε    διστακτικά, 
καταλαβαίνοντας πού ήθελε να καταλήξει ο Σωκράτης. 
  «Αν  όμως  είχαν  ρυθμιστεί  κατάλληλα  οι  τροχοί,  το  όχημα  θα 
πήγαινε     ευθεία    μπροστά      και    δεν    θα    κινδύνευε     να 
γκρεμοτσακιστεί. Έ τσι  και  οι  άνθρωποι,  αν  είχαν  κατανοήσει  τι 
σημαίνει ισορροπία, δεν θα κινδύνευαν να χάσουν τον εαυτό τους. 
Ούτε  θα  ’θελαν να  βλάψουν  ή να  αδικήσουν  κανέναν  και  φυσικά 
δεν  θα  μπορούσαν  να  πουν  ψέματα  στον  εαυτό  τους,  γιατί  η 
ισορροπία  βασίζεται  στην  αλήθεια  που  λέμε  στον  ίδιο  μας  τον 
εαυτό». 
 Όταν τέλειωσαν το φαγητό τους, βγήκαν στο προαύλιο όλοι μαζί 
να  τους  χτυπήσει  λίγος  καθαρός  αέρας.  Τέλη  Φλεβάρη  ήταν,  ο 
ήλιος  ακροβατούσε  στα  διάσπαρτα  σύννεφα  και  κάπου  κάπου 
ξεγλιστρούσε  ανάμεσά  τους  σκορπίζοντας  το  ζεστό  του  χάδι 
πάνω στα χαρούμενα πρόσωπα της παρέας. 
  Τη  γενικότερη  ευφορία  διαδέχτηκε  ένα  απρόβλεπτο  γεγονός 
λίγο αργότερα, όταν επέστρεψαν στο κελί τους. Μπαίνοντας μέσα 
ο Σωκράτης, το  μάτι του έπεσε αμέσως στο άδειο τραπεζάκι και 
στην αρχή νόμισε ότι τον γελούν τα μάτια του. Αδυνατούσε να το 
συνειδητοποιήσει. Όλα  τα  τετράδια  και  οι  σημειώσεις του  είχαν 
κάνει   φτερά.   Κοίταξε   τριγύρω.   Τίποτα.   Τον   έλουσε   κρύος 
ιδρώτας.  Ξαφνικά  ένιωσε  ένα  τεράστιο  κενό,  σαν  να  ’χασε  ένα 
κομμάτι από τη ζωή του. Και η απώλεια αυτή του κόστιζε πολύ. 
  «Δουλειά του Κάσπαρη είναι αυτό», είπε νευριασμένα ο Χάρης. 
  «Του  Κάσπαρη; Ή   μήπως  οι  φύλακες;»  έκανε  ερωτηματικά  ο 
Σωκράτης προσπαθώντας να σκεφτεί με σύνεση. 
  «Λες  να  το  ’κανε  εκείνο  το  μούτρο  ο  αρχιφύλακας;  Αλλά  για 
ποιον λόγο; Τι όφελος θα ’χε;» 
  «Για  να  δουν  με  τι  ασχολούμαι,  εκτός  κι  αν  είναι  δάκτυλος 
απέξω. Δεν ξέρω πια τι να υποθέσω…» 
  Για μιαν ακόμη φορά ένιωθε να τον χτυπούν στο πιο ευαίσθητο 
σημείο    του.   Τις   επόμενες    μέρες    ήταν   σιωπηλός,    μόνο 
συλλογιζόταν.  Πέρασαν  πολλά  ενδεχόμενα  και  σκέψεις  απ’  το 
μυαλό  του.  Στις  σημειώσεις  του  κατέγραφε  βήμα  βήμα  όλα  τα 
συμπτώματα  και  τις  μετρήσεις  που  αφορούσαν  αυτούς  που 
συμμετείχαν  στην  ομάδα.  Τώρα  μόνο  περιγραφικά  θα  μπορούσε 
να   παρουσιάσει     την   εξέλιξη   της   έρευνας,   και    μάλιστα 
μυθιστορηματικά. 
  «Θα  ακολουθήσω  τα  σημάδια  και  τούτη  τη  φορά»,  είπε  μέσα 
του    αποφασιστικά     κι   αυτή    η   σκέψη    τον   ελευθέρωσε. 
Προμηθεύτηκε  άλλα  τετράδια  κι  αμέσως  άρχισε  να  βάζει  τις 
βάσεις  στο  καινούργιο  του  δημιούργημα.  Ανθούσε  ένα  βιβλίο 
μέσα  από  τον  σκουπιδοτενεκέ  της  κοινωνίας,  όπως  συνήθιζε  να 
λέει τη φυλακή ο Σωκράτης. 
  Στο  μικρό  κελί τους,  από τη  μια πλευρά  έγραφε  και  μελετούσε 
στο  μικρό  τραπέζι  ο  Σωκράτης  και  κάτω  απ’  το  παράθυρο  είχε 
αρχίσει  τότε  να  αγιογραφεί  σιωπηρά  ο  Χάρης.  Και  τις Τετάρτες 
το  μικρό  κελί  τους  έπαιρνε  διαστάσεις  θεραπευτηρίου.  Όταν 
συγκεντρώθηκε      ξανά   η   ομάδα,   ήταν   από    τις   τελευταίες 
συναθροίσεις τους  ως  προς το  πρώτο  σκέλος του  προγράμματος, 
όπου θα έδρεπαν τους καρπούς. Είχαν περάσει κοντά τρεις μήνες 
από τότε που  ξεκίνησαν, όσος χρόνος περίπου χρειαζόταν για να 
οριοθετηθεί  ο  εγκέφαλος,  ώστε  να  δέχεται  το  αυταπόδεικτο  και 
να  προλαμβάνει  τις  αντιδράσεις  τους.  Με  βάση  αυτή  την  αρχή 
ήταν σχεδιασμένο και το πρόγραμμα του Σωκράτη. 
  Σήμερα τα λόγια του ήταν πύρινα και οι πέντε σύντροφοι, γιατί 
έτσι  ένιωθαν  πλέον  μεταξύ  τους,  κρέμονταν  απ’  τα  χείλη  του, 
καθώς  εκείνος  ανακεφαλαίωνε  συνοπτικά  όσα  είχαν  προκύψει 
μέχρι τώρα. Όλον αυτόν τον καιρό τούς μετέδιδε ελπίδα αλλά και 
επιλογές,   ώστε    να   βάλουν   την   ποιότητα    στη  ζωή    τους. 
Προσπάθησε  να  τους  ελευθερώσει  και  να  κάνουν  αλλαγές.  Να 
πετάξουν τα βάρη των ενοχών τους, και να βρουν τα ταλέντα τους 
για να τα αξιοποιήσουν και να δώσουν έναν σκοπό στη ζωή τους. 
  Οι επιλογές τους ήταν: Για τον Χάρη να εξελίξει περισσότερο τα 
χαρίσματά  του  στην  τέχνη,  γιατί  πράγματι  μπορούσε  να  κάνει 
θαύματα με τα χέρια του κι ας μην το γνώριζε ακόμη ο ίδιος. Θα 
το  ανακάλυπτε  με  τον  καιρό  ακολουθώντας  όσα  του  πρότεινε  ο 
Σωκράτης.  Να  αποδεσμευτεί  από  τα  αυστηρά  πρότυπα  της 
αγιογραφίας και να βρει έναν τρόπο να την απελευθερώσει. Στον 
Λάμπρο   έδωσε   κίνητρα   να   συνεχίσει  τις  σπουδές  του   στο 
πανεπιστήμιο, έστω και  μέσα απ’ τη φυλακή, πραγματοποιώντας 
το  όνειρό  του,  μια  και  στους  κανονισμούς  του  σωφρονιστικού 
συστήματος υπήρχε ειδική μεταχείριση γι’ αυτές τις περιπτώσεις. 
Έ πεισε  και  τον  Αντώνη  να  παρακολουθήσει  το  σχολείο  δεύτερης 
ευκαιρίας, που  ήδη λειτουργούσε  στο πλαίσιο του  εκπαιδευτικού 
προγράμματος  των  φυλακών.  Ή ταν  ο  μεγάλος  του  καημός  να 
βγάλει  ένα  σχολείο  και  να  μην  παραμείνει  ξύλο  απελέκητο.  Κι 
όσο  για  τους  άλλους  δύο,  τον  Μανώλη  και  τον  Φώτη,  τους 
αρκούσε που διαρκώς εξελίσσονταν. 

                                   
Μια  από  κείνες  τις  μέρες,  ανακοίνωσαν  στον  Χάρη  την  έγκριση 
της  εννιαήμερης  άδειάς του,  και  μάλιστα πολύ νωρίτερα  απ’  ό,τι 
περίμενε. 
  Μεσημέρι  διάβηκε  την  πύλη  των  φυλακών  και  βρέθηκε  στον 
ελεύθερο  κόσμο. Ή ταν  Μάρτης,  έπειτα  από  έναν  ήπιο  χειμώνα. 
Προχώρησε  λίγα  βήματα  και  κοντοστάθηκε.  Πήρε  μια  βαθιά 
ανάσα  κι  ένιωσε να τον  διαπερνά  ένα  ρίγος. Ή ταν  σαν περνούσε 
και πάλι σ’ έναν άλλο κόσμο όπου είχε την ευχέρεια να κάνει τα 
πάντα και να πάει όπου θέλει, κάτι αυτονόητο για τους άλλους. 
 Ή ξερε  ότι  εκείνη  την  ώρα  η  Φανή  θα  δούλευε  στο  διαμέρισμά 
της  και  με  ένα  ταξί  πήγε  εκεί  χωρίς  να  την  έχει  ενημερώσει 
νωρίτερα,  αφού  όλα  έγιναν  πολύ  ξαφνικά. Ή θελε  όμως  να  της 
κάνει και έκπληξη. Γνωρίζοντας τα κατατόπια της πόλης από την 
προηγούμενη  άδειά  του,  έφτασε  έξω  απ’  την  πόρτα  της  με  μια 
αγκαλιά  λουλούδια.  Χτύπησε  το  κουδούνι  και  περίμενε  με  το 
χαμόγελο στα χείλη. 
  Η  Φανή  εκείνη  τη  στιγμή  κοιτούσε  αόριστα  μια  ενημερωτική 
εκπομπή  στην  τηλεόραση  και  σκεφτόταν  τον  αγαπημένο  της. 
Ξαφνιάστηκε  ακούγοντας το κουδούνι.  Ο νους της πήγε στη φίλη 
της τη Μαρία που έμενε στο διπλανό διαμέρισμα. 
 Όταν άνοιξε κι είδε ανέλπιστα τον Χάρη μπροστά της, έμεινε μ’ 
ανοιχτό το στόμα. 
  «Χάρη,  εσύ;»  έκανε χαρούμενα,  σαν να  μην  πίστευε  στα  μάτια 
της. 
  «Ή ρθα, Φανή!» και της πρόσφερε ιπποτικά τα λουλούδια. 
  Κατάπληκτη  εκείνη τα  πήρε  στα  χέρια της  και  με  δάκρυα  στα 
μάτια  έπεσε  στην  αγκαλιά  του.  Φιλήθηκαν  με  πάθος  εκεί,  στο 
κατώφλι  της  πόρτας,  και  με  το  ίδιο  πάθος  αργότερα  κατέληξαν 
να γεύεται ο ένας τον άλλο. Παράφορος ήταν ο έρωτάς τους… 
 Ή ταν  μια  ανάσα  ζωής  για  τον  Χάρη  εκείνες  οι  μέρες,  σαν  να 
πήρε  άδεια  να  μπει  στον  επίγειο  παράδεισο,  να  δοκιμάσει  τους 
καρπούς   που   τρέφουν   τον   άνθρωπο   και   τον   κρατούν   σε 
επαγρύπνηση.  Έ νιωθε  ευγνωμοσύνη  γι’  αυτό  που  ζούσε  κι  ας 
κρατούσε  λίγο.   Και  το  τελευταίο   βράδυ  τους,   καθώς  ήταν 
σφιχταγκαλιασμένοι στο κρεβάτι, σιγανά της είπε: 
  «Είσαι ο άγγελός  μου… Νιώθω το σώμα  μου να  μη  θέλει να σε 
αποχωριστεί,  ούτε  και  η  σκέψη  μου.  Εσύ  διατηρείς  τις  ελπίδες 
μου  ζωντανές,  ενώ  εγώ  δεν  κατάφερα  να  σου  δώσω  όσα  όφειλα, 
σ’ τα έχω στερήσει. Αύριο θα πρέπει να γυρίσω πίσω και κόβεται 
η ψυχή μου στα δύο που θα σ’ αφήσω και πάλι μόνη». 
  «Όχι  όμως  για  πολύ,  Χάρη.  Λίγος  καιρός  έμεινε  ακόμη.  Θα 
περάσει  κι  αυτό  όπως  πέρασαν  τόσα  και  τόσα  άλλα»,  τον 
ενθάρρυνε κι ανασηκώθηκε στο κρεβάτι. 
  Άναψαν  και  οι  δύο  τσιγάρο  και  μέχρι  να  το  καπνίσουν  δεν 
αντάλλαξαν  κουβέντα.  Μόνο  κοίταζε  ο  ένας  τον  άλλο  κι  ο 
καθένας έκανε τις δικές του σκέψεις. Ο Χάρης έπλαθε σχέδια για 
το  μέλλον τους,  ενώ  η  Φανή  συλλογιζόταν  πώς  θα τον  βοηθούσε. 
Σαν το  όνειρο  που  είχε  δει  παλαιότερα, τότε  στη χρυσή  ακτή  με 
τα πολύχρωμα  βότσαλα, έτσι και τώρα που  εκείνος στράφηκε  με 
μεγαλύτερη  υπευθυνότητα  στη  δημιουργία,  έψαχνε  ιδέες  να  του 
δώσει  στο  νέο  ξεκίνημά  του.  Γιατί  ο  ένας  ενέπνεε  τον  άλλο  κι 
αυτό κρατούσε ζωντανή τη σχέση. 

                                    

Ο Σωκράτης αισθανόταν μεγάλη ικανοποίηση από την πρόοδο των 
πέντε. Όλοι  τους  σχεδόν  ανέπτυσσαν  θετικές  στάσεις  κι  έτειναν 
να αποδέχονται τον εαυτό τους όλο και περισσότερο. Έ βλεπε την 
αποτελεσματικότητα του προγράμματός του στους κατάδικους κι 
έπαιρνε θάρρος να συνεχίσει. 
  «Αν   είχα  τώρα   και  τις   σημειώσεις  που   μου   ’κλεψαν,   θα 
μπορούσα  να  αποδείξω  τη  χρησιμότητά  του  εμπεριστατωμένα», 
εξέφρασε ένα βράδυ το παράπονό του στον Χάρη. 
  Αυτό    έδωσε    αφορμή    στον    Χάρη    την   άλλη    μέρα,   όταν 
συναντήθηκε   με   τον   Κάσπαρη   στις   σκάλες,   να   πάρει   την 
πρωτοβουλία  και  να  του  μιλήσει.  Ή ταν  κάτι  παραπάνω  από 
βέβαιος  ότι  είχε  ανακατευτεί  στην  κλοπή,  είτε  για  προσωπικούς 
λόγους  είτε  για  λογαριασμό  άλλων.  Δίπλα  του  είχε  τα  δυο 
πρωτοπαλίκαρά του, ενώ ο Χάρης ήταν μαζί με τον Λάμπρο. 
  «Κάσπαρη,  εξαφανίστηκαν  κάποια  τετράδια  του  Σωκράτη  απ’ 
το κελί μας και τα θέλω πίσω», του είπε επιτακτικά. 
  «Ποια  τετράδια;  Δεν  καταλαβαίνω  τι  λες»,  έκανε  με  ειρωνικό 
ύφος. 
  «Μην παριστάνεις τον ανήξερο. Όλη η φυλακή το ξέρει». 
  «Ε, και γιατί τα ζητάς από μένα;» 
  «Ξέρω  ότι  τα  πήρες  εσύ,  γι’  αυτό  άφησε  κατά  μέρος  το 
θέατρο». 
  «Αν τα  θες τόσο πολύ,  θα  κοιτάξω  μήπως και σ’ τα  βρω. Αλλά 
πρέπει να πληρώσεις». 
  «Τι; Λέγε». 
  «Απ’  όσο  ξέρω  είσαι  ψωριάρης  και  δεν  έχεις  λεφτά.  Πού  θα 
βρεις;  Εκτός  κι  αν  προτιμάς  να  πατσίσουμε  με  τη  γυναίκα  σου 
άμα  πάρω  άδεια,  δεν  θα  με  πειράξει»,  είπε  προκλητικά,  και 
γυρνώντας στους άλλους δύο άρχισαν να χασκογελούν όλοι μαζί. 
  Ο  Χάρης  ένιωσε  να  του  ανεβαίνει  το  αίμα  στο  κεφάλι. Έ σφιξε 
τις  γροθιές  του  και  λίγο  έλειψε  να  του  επιτεθεί  όπως  την 
προηγούμενη φορά, όμως την κρίσιμη στιγμή συγκρατήθηκε. Τότε 
επενέβη  και  ο  Λάμπρος,  που  όλως  περιέργως για  την  επιθετική 
του ιδιοσυγκρασία, μπήκε στη μέση και ηρέμησε τα πράγματα. 
  «Εμείς,   Κάσπαρη,     θα   λογαριαστούμε      άλλη   φορά»,    τον 
προειδοποίησε ο Λάμπρος φεύγοντας. 
  Λίγο  αργότερα  όταν  συναντήθηκαν  με  τον  Σωκράτη  και  του 
ανέφεραν το περιστατικό, εκείνος αντέδρασε. 
  «Δεν  έπρεπε  να  πάρετε  τέτοια  πρωτοβουλία  χωρίς  να  με 
ρωτήσετε»,  τους  επέπληξε,  ενώ  μέσα  του  κάτι  τον  έκανε  να 
αισθανθεί περήφανος για τους συντρόφους του, γιατί τόλμησαν να 
διεκδικήσουν το δίκιο τους. 
  «Μόνο      με    σκληρή     γλώσσα      καταλαβαίνουν       αυτοί», 
δικαιολογήθηκε ο Λάμπρος. 
  «Μην το  λες. Όλοι  οι  άνθρωποι  έχουν  ένα  κουμπί,  αρκεί  να το 
βρεις…» 
  «Καμένα  μυαλά  είναι,  Σωκράτη,  και  δεν  χωράνε  τίποτ’  άλλο. 
Μη νομίζεις πως όσα λες σε μας μπορούν να πιάσουν τόπο και σ’ 
αυτούς». 
  «Ό σοι νομίζουν  ότι  θα  είναι για  πάντα  αθάνατοι,  μόνο  αν γίνει 
κάτι συνταρακτικό μπορεί να τους ταρακουνήσει για να δουν την 
αλήθεια». 
  «Τι  σε  στεναχώρησε  απ’  αυτό  που  έγινε;»  παρενέβη  ο  Χάρης 
βλέποντάς τον κατηφή. 
  «Απ’ την  ώρα που  μου το  είπατε,  μ’  έπιασε  μια  ανησυχία,  σαν 
κάτι να παραμονεύει…» είπε σκεφτικός ο Σωκράτης. 
  Και  το  κακό  δεν  θ’  αργούσε  να  φανεί,  αφού  σχεδιαζόταν  με 
επιμέλεια  εκείνες  τις  μέρες.  Έ να  μεσημέρι  στο  προαύλιο,  ένας 
γιγαντόσωμος  Βούλγαρος  σκόνταψε  επίτηδες πάνω  στον Λάμπρο 
και  στη  συνέχεια,  με  εριστικό  τρόπο,  του  ζήτησε  και  τα  ρέστα. 
Άρχισαν να λογομαχούν κι εκείνος τον έσπρωξε βρίζοντας χυδαία 
τη  μάνα  του.  Φούντωσε  ο  Λάμπρος  και  γρήγορα  πιάστηκαν  στα 
χέρια. 
  Λίγο  αργότερα  κατέληξαν  και  οι  δυο  στην  απομόνωση  με 
τιμωρία  τεσσάρων  ημερών  –  αυτός  ήταν  και  ο  αρχικός  στόχος 
εκείνων που ήθελαν να δράσουν χωρίς τη δυναμική παρουσία του 
Λάμπρου. 
  Την  επόμενη  Παρασκευή,  το  απόβραδο  βρήκε  τον  Χάρη  στο 
εργαστήρι της  φυλακής  να  σμιλεύει  ένα  κομμάτι  ξύλου  ακακίας. 
Είχε  σκοπό  να  αγιογραφήσει  εσωτερικά  τον  αρχάγγελο  Γαβριήλ 
και    τώρα     σκάλιζε    περιμετρικά      περίτεχνα     σχέδια    και 
παραστάσεις.  Προοριζόταν  για  την  Ελευθερία,  που  τόσο  στήριξε 
τη Φανή. 
  Απορροφημένος  όπως  ήταν,  δεν  αντιλήφθηκε  την  παρουσία 
κάποιου   που   ερχόταν   πίσω   του   αθόρυβα   σαν   σκιά.   Τον 
ακινητοποίησε  με γρήγορες  κινήσεις και πιάνοντάς τον  με το  ένα 
χέρι απ’ τον λαιμό, του  ’κοψε την ανάσα, ενώ με το άλλο χέρι τον 
μαχαίρωσε με μια αυτοσχέδια λάμα. Ο Χάρης μέσα σε μια στιγμή 
ένιωσε να χάνεται όλος ο κόσμος… Ύστερα ο φονιάς τον άφησε να 
γλιστρήσει  στο  δάπεδο, τράβηξε το  μαχαίρι,  σκούπισε τα  αίματα 
στα ρούχα του θύματος κι έφυγε σαν σκιά, όπως είχε έρθει. 
  Κόντευε  να  σκοτεινιάσει,  σε  λίγο  θα  γινόταν  καταμέτρηση  των 
κρατουμένων, θα σήμαινε σιωπητήριο, κι ο Χάρης ακόμη να φανεί 
στο  κελί  τους.  Ο  Σωκράτης  ανησύχησε.  Είχε  κι  εκείνο  το  κακό 
προαίσθημα… Έ τρεξε  προς  το  εργαστήρι  και  λίγο  πριν  φτάσει 
τον σταμάτησε ένας φύλακας. 
  «Ε, πού πας; Γύρνα πίσω». 
  «Ψάχνω τον Χάρη. Μήπως τον είδες; Δεν φάνηκε στο κελί». 
  «Περίεργο», έκανε εκείνος σκεφτικός. «Λες ακόμα να δουλεύει; 
Για πάμε να δούμε». 
  Φτάνοντας  απέξω,  είδαν  σκοτεινά  τα  παράθυρα.  Ο  φύλακας 
άνοιξε  την  πόρτα  και  με  το  χέρι  έψαξε  στο  μισοσκόταδο  τους 
διακόπτες στον τοίχο. 
 Όταν άναψε τα φώτα, το θέαμα που αντίκρισαν τους έκοψε την 
ανάσα.  Ο  Χάρης  κείτονταν  ανάσκελα  πλημμυρισμένος  στο  αίμα. 
Τα  ’χασε  ο  Σωκράτης,  σοκαρισμένος  προχώρησε  μηχανικά  προς 
το  μέρος του,  έσκυψε  πάνω του  και  ακούμπησε την  παλάμη του 
στην  καρδιά  του,  να  δει  εάν  ζει.  Ακόμη  χτυπούσε,  έστω  και 
ξεψυχισμένα.  Την  ίδια  στιγμή  σήμανε  συναγερμός  και  σχεδόν 
αμέσως  εμφανίστηκαν  κι  άλλοι φύλακες.  Γρήγορα τον  μετέφεραν 
στο  υποτυπώδες  ιατρείο  της φυλακής να  του  δώσει  ο  Σωκράτης 
τις   πρώτες    βοήθειες,  μέχρι   να   έρθει   το   ασθενοφόρο   και 
εσπευσμένα να τον οδηγήσει στο νοσοκομείο της Κέρκυρας. 

                                    

Τρεις ώρες τώρα πρόσμενε η Φανή στους διαδρόμους έξω απ’ το 
χειρουργείο.  Είχε  ειδοποιηθεί  έγκαιρα  από  τη  διεύθυνση  της 
φυλακής  κι  έτρεξε  πανικόβλητη  στο  νοσοκομείο.  Η  κατάστασή 
του ήταν κρίσιμη, όπως την είχαν ενημερώσει οι γιατροί. Ο χρόνος 
κυλούσε  βασανιστικά  αργά  –  περίμενε  να  φανεί  κάποιο  σημάδι 
ζωής. Έ νιωθε  ήδη  μισή  χωρίς  εκείνον.  Είχε  συνδέσει  τη  ζωή  της 
μαζί  του  κι  όλα  τα  όνειρά  της  για  το  αύριο  περιλάμβαναν  κι 
εκείνον   δίπλα   της.   Και   τώρα   που   χαροπάλευε   ο   Χάρης, 
ψυχορραγούσε κι αυτή κοντά του. Ή ταν ο κόσμος όλος, γιατί μαζί 
του  γνώρισε  την  αληθινή  αγάπη.  Τον  αισθανόταν  σαν  έναν 
απέραντο κήπο με λουλούδια, αφού ήταν η άνοιξη της 
ζωής της. Και τώρα κόντευαν να μαραθούν όλα… 
  Περασμένα      μεσάνυχτα     ολοκληρώθηκε      η    επέμβαση     των 
χειρουργών και τον μετέφεραν στη Μονάδα Εντατικής Θεραπείας. 
Η   κατάστασή   του,   όπως   την   ενημέρωσε   ένας  γιατρός,   θα 
εξακολουθούσε  να  είναι  κρίσιμη  για  μια  δυο  μέρες  και  τη 
διαβεβαίωσε πως έκαναν ό,τι καλύτερο μπορούσαν. 
  Εκεί  ξημερώθηκε  η  Φανή,  κοντά  του,  μήπως  και  με  τη  θέλησή 
της  του  εμφυσήσει  ζωή.  Και  πράγματι,  αργά  το  απόγευμα  ο 
Χάρης άρχισε να ανακτά τις αισθήσεις του και ζητούσε να τη δει. 
Σε   λίγη   ώρα,   όταν   μπήκε   η   Φανή   στον   θάλαμο   εντατικής 
θεραπείας,  κοιτάχτηκαν  στα  μάτια  με τόση  αγάπη  και  προσμονή 
όσο ποτέ άλλοτε. 
  «Τι σου έκαναν, Χάρη;» τον ρώτησε σπαρακτικά μόλις στάθηκε 
πλάι του. 
  «Γλίτωσα  απ’ του Χάρου… τα  δόντια»,  αποκρίθηκε  εκείνος  με 
αδύναμη φωνή. 
  «Πώς είσαι;» 
  «Νιώθω  σαν  να  ’χουν  φύγει  όλες  οι  δυνάμεις  από  μέσα  μου… 
Λες και ξύπνησα απ’ τον θάνατο». 
  Η Φανή γονάτισε, πήρε το χέρι του  και το  ’φερε  στα χείλη της. 
Το  φίλησε  στοργικά,  σαν  να  προσδοκούσε  να  τον  δυναμώσει  η 
αγάπη της και τα δάκρυα που κυλούσαν απ’ τα μάτια της. 
  «Δεν θέλω να σε χάσω, μ’ ακούς;» 
  «Η ζωή όμως μαζί μου φαίνεται ότι δεν είναι εύκολη…» 
  «Ποιος σ’ το έκανε αυτό, Χάρη;» 
  «Δεν ξέρω. Ή ρθε από πίσω μου… και δεν τον είδα». 
  «Υποψιάζεσαι κανέναν;» 
  «Πάει κάπου ο νους μου χωρίς να ’μαι σίγουρος…» 
  Σώπασαν. Η Φανή καταλάβαινε ότι της έκρυβε την αλήθεια και 
δεν έδωσε συνέχεια, παρά μόνο συγκαταβατικά του είπε: 
  «Θα  ’ρθουν καλύτερες μέρες, που θα μας αποζημιώσουν για ό,τι 
χάσαμε». 
  «Πότε όμως;» 
  «Έ ρχονται, Χάρη, θα δεις», του είπε αισιόδοξα. 
  «Πολλές   φορές   αναρωτήθηκα…   μήπως   μαζί   με   μένα   πάει 
στράφι και η δική σου ζωή». 
  «Μαζί  στα  εύκολα,  μαζί  και  στα  δύσκολα.  Στη  χαρά  και  στη 
λύπη.  Να  ξέρεις  πως  όταν χαίρεσαι,  εγώ χαίρομαι  δυο  φορές,  κι 
όταν λυπάσαι, τέσσερις!» 
  Ο  Χάρης  χαμογέλασε,  μα  όπως  έκανε  να  στρέψει  ελαφρά  το 
σώμα   του   προς   το   μέρος   της,   το   πρόσωπό   του   αμέσως 
συσπάστηκε και αποτυπώθηκε πάνω του ο πόνος. 
  Σε δύο μέρες ο Χάρης ξέφυγε οριστικά απ’ τον κίνδυνο και τον 
μετέφεραν  σ’  ένα  μονόκλινο  δωμάτιο,  όπου  τηρούνταν  όλα  τα 
μέτρα     ασφαλείας.     Έ νας     αστυνομικός     φρουρούσε       επί 
εικοσιτετραώρου  βάσεως  έξω  απ’  την  πόρτα  του.  Τότε  έφτασαν 
εσπευσμένα  στην  Κέρκυρα  ο  Ευγένιος  μαζί  με  τον  δάσκαλο,  με 
την αγωνία στα ύψη. 
  «Φτηνά τη γλίτωσα», τους είπε ο Χάρης αφού τους περιέγραψε 
το συμβάν. 
  «Ποιος  σε  μαχαίρωσε,  Χάρη;»  δεν  κρατήθηκε  να  μη  ρωτήσει  ο 
Ευγένιος. 
  «Δεν τον είδα. Δεν ξέρω ποιος ήταν…» 
  «Υποψιάζεσαι     κανέναν;    Είχες   προηγούμενα      με    κάποιον 
κρατούμενο;» 
  Εκείνος  χαμήλωσε  το  βλέμμα  του  σκεφτικός,  θέλοντας  μάλλον 
να αποφύγει να δώσει εξηγήσεις. 
  «Μίλα, Χάρη, δεν είμαι ξένος. Ούτως ή άλλως γίνεται έρευνα…» 
  «Μόνο σ’ έναν πάει το μυαλό μου, γιατί είχα προηγούμενα μαζί 
του, μα δεν ήταν αυτός». 
  «Γιατί;» 
  «Γιατί  είναι  πολύ  πιο  εύσωμος  και  ψηλότερος  από  κείνον  που 
με  μαχαίρωσε…»  αποκρίθηκε  ο  Χάρης,  αποφεύγοντας  όμως  να 
σχολιάσει  ότι  θεωρούσε  ως  ηθικό  αυτουργό  τον  Κάσπαρη  που 
όπλισε το χέρι του μαχαιροβγάλτη. 

                                   
Αν  και  το  περιστατικό  τούς  συγκλόνισε,  ήταν  ωστόσο  και  μια 
αφορμή για τη Φανή να ’ρθει ακόμη πιο κοντά με τον Ευγένιο. Σε 
μια συνάντησή τους στους διαδρόμους του νοσοκομείου βρήκε την 
ευκαιρία να του εκμυστηρευτεί κι έναν καημό του Χάρη. 
  «Υπάρχει  και  μια  άλλη  εκκρεμότητα,  Ευγένιε,  που  θέλω  να 
συζητήσουμε…» του είπε διστακτικά. «Πρόκειται για τον συνεργό 
του  αδελφού  σου. Ό σο  κι  αν  αποφεύγει  να  το  συζητήσει,  ακόμη 
τον  καίει  που  τον  πούλησε  μετά  την  απαγωγή.  Πέρασαν  τόσα 
χρόνια  κι  ενώ  ο  Χάρης  πληρώνει  βαριά  το  τίμημα  στη  φυλακή, 
εκείνος παραμένει άφαντος». 
  «Δυστυχώς  οι  Αρχές  δεν  κατάφεραν  να  ανακαλύψουν  ποιος 
ήταν.  Το  πιο  πιθανό  μάλλον  είναι  να  παρουσιάζεται  με  διάφορα 
πρόσωπα για να μπορεί να κρύβεται». 
  «Κι  έπειτα  είναι  και  η  ρετσινιά  του  φόνου.  Γιατί  στην  ουσία 
αυτό  δεν   μπορεί  να   ξεπεράσει,  το  ότι  τον  αθώωσαν  λόγω 
αμφιβολιών και μη αποδεικτικών στοιχείων». 
  «Θα κοιτάξω να ανοιχτεί ξανά ο φάκελος και να γίνει έρευνα σε 
βάθος». 
  «Εφόσον  δεν  κατάφερε  να  κάνει  κάτι  η  Αστυνομία,  μήπως  να 
βάζαμε κανέναν ιδιωτικό ντετέκτιβ να ψάξει;» 
  «Βλέπω      είσαι    προετοιμασμένη       για    όλα»,     σχολίασε 
χαμογελώντας ο Ευγένιος. «Αν χρειαστεί, θα το κάνουμε κι αυτό. 
Ξέρω  κάποιον  ειδικό  για  τέτοιες  υποθέσεις.  Θα  πρέπει  όμως να 
μας δώσει περισσότερες πληροφορίες ο Χάρης». 
  «Δεν  τον  ήξερε  τόσο  καλά,  Ευγένιε.  Γνωρίστηκαν  τότε  που 
σχεδίαζε την απαγωγή». 
  «Ποτέ  δεν  είναι  τα  πράγματα  μόνο  έτσι  όπως  τα  βλέπουμε 
εμείς. Υπάρχουν κι  άλλα που δεν τα  βλέπουμε κι ούτε  μπορούμε 
να τα φανταστούμε». 
  «Ο  καθένας  βλέπει  αυτό  που  θέλει»,  παρατήρησε  η  Φανή, 
δείχνοντας να συμφωνεί μαζί του. 
  Είχαν αόριστα καρφωμένα τα  μάτια τους απέναντι, στην πόρτα 
του δωματίου του Χάρη, όπου στο εσωτερικό του εκείνη την ώρα 
συζητούσε με τον δάσκαλο για το θαύμα της ζωής. Του εξέφραζε 
την  ευγνωμοσύνη  του  που  ζούσε,  αλλά  και  του  εξιστορούσε  όσα 
έμαθε  από  τον  Σωκράτη.  Ότι  μπορούσε  να  ερμηνεύει  ως  έναν 
βαθμό   τον   εαυτό   του   και   τους  γύρω   του.  Ότι   τα   πάντα 
συνδέονται  μ’  έναν  τρόπο  διαδοχικό,  για  να  πάρει  καθένας  ό,τι 
του  αξίζει. Ότι  θα  ήταν  ψευδαίσθηση  να  νομίζουμε  πως  ο  άλλος 
θα  έκανε  ό,τι  θα  κάναμε  εμείς  στη  θέση  του.  Θα  ήταν  σαν  τη 
φυλακή  του  μυαλού,  που  ισοδυναμεί  με  μια  άλλη  κάθειρξη, 
νοητική.  Κι  όταν  λίγο  αργότερα  του  ανακοίνωσαν  την  πρόθεσή 
τους  να  χρησιμοποιήσουν  δραστικά  μέσα  για  να  εντοπίσουν  τον 
συνεργό  του,  τη  δέχτηκε  με  ανακούφιση.  Χρόνια  τώρα  περίμενε 
τη  στιγμή  να  τον  δει  καταπρόσωπο. Έ ναν  άνθρωπο  στυγνό,  τον 
οποίο κυνηγούσαν οι ερινύες του θανάτου… 
                          KEΦAΛAIO ΠΕΜΠΤΟ 

                                                Δεν υπάρχει τίποτα σε μια κάμπια 

                                      που να σε προϊδεάζει ότι θα γίνει πεταλούδα. 

                                                                 ΡΙΤΣΑΡΝΤ ΦΟΛΕΡ 

        Ε  ΜΙΑ  ΠΟΛΥΤΕΛΗ  ΜΟΝΟΚΑΤΟΙΚΙΑ  στο  Κερατσίνι  του  Πειραιά, 
        πριν  από  πέντε  χρόνια  περίπου,  ζούσε  ένα  ζευγάρι.  Ο 
ΣΠέτρος  Αγαρηνός,  όνομα  και  πράμα,  ήταν  ένας  σκληρός 
άντρας  με  παγωμένα  συναισθήματα.  Το  έδειχνε  άλλωστε  και  το 
βλοσυρό  πρόσωπό του  με τα  ερμητικά  κλεισμένα χείλη –  ήταν  ο 
άνθρωπος  για  τον  οποίο  κατηγορήθηκε  ο  Χάρης  ότι  σκότωσε  με 
το  όπλο  που  βρέθηκε  στην  κατοχή του  όταν τον  συνέλαβαν  στην 
Αριστοτέλους. Στα σαράντα έξι χρόνια του θεωρούνταν από τους 
επιτυχημένους  επιχειρηματίες της  νύχτας,  μ’  ένα  παρελθόν  βαρύ 
κι ασήκωτο. Σε αντίθεση με κείνον, η τριανταπεντάχρονη Νατάσα 
δεν  είχε  καμιά  σχέση  με  τις  δραστηριότητές  του. Ή ταν  μεσίτρια 
στο επάγγελμα, που τα οικονομικά της δεν πήγαιναν ποτέ καλά. 
  Γνωρίστηκαν       σε    μια    αγοραπωλησία        ενός    ακινήτου,     μια 
συνάντηση που έμελλε να είναι καθοριστική. Για μιαν ακαθόριστη 
αιτία την είχε μαγνητίσει αυτός ο άντρας από την αρχή, χωρίς να 
ξέρει  ακριβώς  το  γιατί.  Αλλά  πάντα  την  είλκυαν  τέτοιου  είδους 
άντρες  που  ήταν τα  αντίθετα  πρότυπα  από τους γονείς της,  είχε 
και πολλά λεφτά, ώστε να φτάσει σχετικά γρήγορα να συζεί μαζί 
του. Ό μως τα  πρώτα  σύννεφα  στη  σχέση τους ήταν  ήδη  φανερά, 
καθώς οι διαπληκτισμοί μεταξύ τους είχαν γίνει συχνό φαινόμενο. 
 Ή ταν  αρχές  καλοκαιριού,  Ιούνιος,  Παρασκευή,  και  τίποτα  δεν 
προμήνυε   το   κακό   που   θα   ακολουθούσε.   Κόντευε   έξι   το 
απόγευμα  όταν  η  Νατάσα  ετοιμάστηκε  να  πάει  ν’  ανοίξει  το 
μεσιτικό  της  γραφείο. Έ βγαινε  έξω  σχεδόν  πάντα  βαμμένη  και 
στολισμένη,  αφού της  άρεσε να περιποιείται  και να προσέχει την 
εμφάνισή της. Σήμερα φόρεσε ένα κοντό ριχτό φόρεμα στο χρώμα 
του σάπιου μήλου, με λεπτές τιράντες και μεγάλο ντεκολτέ για να 
τονίζει τη θηλυκότητά της. 
  Λίγα μέτρα πριν απ’ την εξώπορτα κοντοστάθηκε. 
  «Φεύγω», τον ενημέρωσε βαρύθυμα και γύρισε να τον κοιτάξει. 
  Ο  Πέτρος  καθόταν  σκυθρωπός  σ’  έναν  καναπέ  στο  μεγάλο 
σαλόνι και παρακολουθούσε μια εκπομπή στην τηλεόραση. 
  «Περίμενε», τη σταμάτησε με τη βαριά φωνή του και σηκώθηκε 
πηγαίνοντας  κοντά  της.  «Με  συγχωρείς  για  τα  χτεσινοβραδινά. 
Παραφέρθηκα»,  πρόσθεσε  ένοχα  –  αναφερόταν  στον  καβγά  που 
άναψε  μεταξύ  τους  όταν  η  Νατάσα  γύρισε  αργοπορημένη  στο 
σπίτι. 
  «Να  ’ταν  η  πρώτη  φορά,  καλά  θα  ήταν.  Η  ζήλια  σου  πια  έχει 
ξεπεράσει τα όρια.  Εσύ  δεν  θες να  βλέπω  άνθρωπο.  Ε,  αυτό  δεν 
γίνεται και δεν ξέρω μέχρι πότε θα το αντέχω άλλο». 
  «Είναι  που  σε  βλέπω  να  γυρνάς  και  με  τέτοια  προκλητικά 
ρούχα.  Μου  ανεβαίνει  το  αίμα  στο  κεφάλι,  καταλαβαίνεις  τι 
παθαίνω;» άναψε στη στιγμή ο Πέτρος. 
  «Και  μένα  δεν  μ’  αρέσει  η  δουλειά  που  κάνεις»,  πέρασε  στην 
αντεπίθεση  εκείνη.  «Και  ποιος  ξέρει  τι  άλλο  μπορεί  να  κάνεις 
στα κρυφά…» 
  «Αρκετά!»  φώναξε.  «Μην  ανακατεύεσαι  με  τις  δουλειές  μου 
γιατί από  εκεί  βγαίνουν τα λεφτά, και φτάνουν και για τους δυο 
μας. Σ’ το λέω αυτό γιατί δεν χρειάζεται να δουλεύεις τόσο πολύ 
και ν’ αργείς να γυρίσεις». 
  «Δεν  πάνε  ούτε  έξι  μήνες  που  είμαστε  μαζί  κι  έχουμε  αρχίσει 
ήδη  τους  καβγάδες·  φαντάσου  τι  θα  γίνει  αργότερα.  Της νύχτας 
τις δουλειές, έλεγε ο πατέρας μου, τις βλέπει η μέρα και γελά». 
  «Σε  πληροφορώ  ότι  ο  Αγαρηνός  ποτέ  δεν  πρόκειται  να  μείνει 
από λεφτά, ο κόσμος να χαλάσει, γιατί ξέρει να τα βρίσκει. Μαζί 
μου   όχι   μόνο   δεν   θα   στερηθείς  τίποτα,   αλλά   θα   σ’   έχω 
αρχόντισσα!...» 
  Τα λόγια του ηρέμησαν κάπως την ανησυχία της, αλλά πιο πολύ 
χαλάρωσε όταν την πήρε στην αγκαλιά του, εκεί που τα ξεχνούσε 
όλα,  γιατί  στην  πραγματικότητα  τη  γοήτευαν  οι  σκληροτράχηλοι 
άντρες. 
  «Θα  σε  περιμένω  το  βράδυ  να  γυρίσεις  νωρίς  και  να  πάμε 
κάπου για  φαγητό.  Θα  σ’  αρέσει  πολύ.  Σου  έχω  και  μια  μεγάλη 
έκπληξη!» της είπε καθώς εκείνη άνοιγε την πόρτα να φύγει. 
 Όταν βγήκε απ’ το σπίτι, φυσούσε σοροκάδα κι έφερνε λίγη από 
τη δροσιά της θάλασσας, που την έκανε να νιώσει καλύτερα με το 
γλυκό  της  χάδι.  Διέσχισε  τον  μικρό  πλακόστρωτο  διάδρομο  του 
κήπου,   πέρασε   την   αυλόπορτα   και   κατευθύνθηκε   προς   το 
αυτοκίνητό της. Ή ταν παρκαρισμένο λίγο πιο πέρα, δίπλα σε  μια 
συστάδα από ανθισμένες πικροδάφνες. Με το τηλεκοντρόλ άνοιξε 
τις  πόρτες  και  κάθισε  στη  θέση  του  οδηγού.  Σχεδόν  αμέσως 
άνοιξε  η  πόρτα  πίσω  της  και  αστραπιαία  εισέβαλε  ένας  άντρας 
που φορούσε μαύρη κουκούλα στο κεφάλι και φαίνονταν μόνο τα 
καστανά μάτια του. Κόλλησε την κάννη του όπλου που κρατούσε 
στον κρόταφό της και με επιτακτική φωνή τής είπε: 
  «Μη  βγάλεις  τσιμουδιά,  γιατί  αλλιώς  θα  σου  τινάξω  τα  μυαλά 
στον αέρα». 
  «Ποιος είσαι; Τι θέλεις;» τον ρώτησε έντρομη η Νατάσα. 
  «Βάλε γρήγορα μπροστά τ’ αμάξι και φεύγα». 
  Υπάκουα  εκείνη  ξεκίνησε  αργά  με  το  αυτοκίνητό  της. Έ τρεμε 
ολόκληρη  απ’  τον  φόβο  της.  Πρώτη  φορά  την  απειλούσαν  με 
πιστόλι. Από τη συμπεριφορά του φαινόταν ότι δεν είχε σκοπό να 
τη  ληστέψει,  γιατί  θα  το  ’χε  κάνει  ήδη.  Κι  όσο  οδηγούσε  τόσο 
στον  νου  της  γυρόφερνε  η  σκέψη  ότι  μπορεί  να  πλήρωνε  τα 
σπασμένα του Πέτρου. 
  Είχαν  απομακρυνθεί  αρκετά  από  το  Κερατσίνι,  οπότε  τον 
ρώτησε με απόγνωση: 
  «Μα πού πάμε τέλος πάντων;» 
  «Προχώρα και μη ρωτάς», της απάντησε άγρια. 
 Ύστερα από λίγο τής είπε να στρίψει σ’ έναν χωματόδρομο, που 
οδηγούσε   σε   κάποια      εγκαταλελειμμένη     αποθήκη.   Από   την 
αυλόπορτα,  που  έχασκε  ανοιχτή,  πέρασαν  στο  χορταριασμένο 
προαύλιο. 
  «Σταμάτα!» της είπε όταν έφτασαν κοντά στο οίκημα. 
  Την άρπαξε απ’ τα κόκκινα μαλλιά της, ενώ η Νατάσα ούρλιαζε 
απ’ τον  πόνο,  και την  οδήγησε  έως την  πόρτα της  αποθήκης, την 
άνοιξε  και  την  έμπασε  μέσα.  Στο  φως  που  τρύπωνε  από  τα 
παράθυρα   ψηλά      με   τα   σπασμένα   τζάμια,   αντίκρισε   έναν 
ρημαγμένο  χώρο  με  διάφορα  παλιοσίδερα  πεταμένα  από  δω  κι 
από  κει  και  έναν  πάγκο  στον  απέναντι  τοίχο,  όπου  δίπλα  του 
υπήρχε  μια  κάμερα  σ’  έναν  τρίποδα  στραμμένη  σ’  ένα  στρώμα 
στο  δάπεδο.  Το  μυαλό  της  δούλευε  πυρετωδώς,  κάτι  έπρεπε  να 
κάνει  –  η  κουκούλα  στο  κεφάλι  του  την  αγρίευε  περισσότερο. 
Κάποια  στιγμή  τής  τράβηξε  περισσότερο  τα  μαλλιά  για  να  την 
οδηγήσει  στο  στρώμα,  οπότε  πόνεσε  τόσο,  που  δεν  λογάριασε 
τίποτε.  Χίμηξε  πάνω  του  και  μέσα  στην  πάλη  τού  έβγαλε  την 
κουκούλα. 
  Φανερώθηκε  ένας  άνθρωπος  που  πρώτη  φορά  έβλεπε  στη  ζωή 
της.  Θα  ήταν  πάνω  από  τα  σαράντα  και  το  πρόσωπό  του  είχε 
αετίσια  χαρακτηριστικά  –  δεν  ήταν  άλλος  από  τον  Στράτο,  τον 
συνεργό του Χάρη στην απαγωγή. 
  «Μ’  αυτό  που  έκανες,  υπέγραψες  τη  θανατική  σου  καταδίκη», 
της είπε με λύσσα. 
  Η  Νατάσα  έτρεμε  ολόκληρη.  Τον  κοίταξε  στα  μάτια  και  δεν 
διέκρινε  τίποτε  άλλο  εκτός  από  μίσος.  Και  στο  τραχύ  πρόσωπό 
του, με τη γαμψή μύτη, είδε ένα θηρίο που διψούσε για αίμα και 
εκδίκηση. 

                                   

Είχαν περάσει πάνω από τέσσερις ώρες που έφυγε η Νατάσα απ’ 
το  σπίτι,  είχε  πάει  δέκα  κι  ακόμη  να  φανεί.  Τον  έπιασαν  τα 
δαιμόνια τον Αγαρηνό, αφού και πάλι αργούσε να επιστρέψει, και 
μάλιστα απόψε που είχε κάτι πολύ σημαντικό να της προτείνει. Η 
ταραχή   του   φαινόταν   από   τις   νευρικές   κινήσεις   του.   Δεν 
μπορούσε να σταθεί πουθενά και πηγαινοερχόταν πέρα δώθε στο 
σαλόνι με το τηλέφωνο στο χέρι. Δέκα φορές την πήρε μέχρι τώρα 
κι ήταν συνέχεια κλειστό. Κόντευε να τρελαθεί… Τον έκαιγε και η 
ζήλια,  κι  όσο  δεν  έδινε  σημεία  ζωής,  τόσο  φούντωνε. Έ ξαλλος, 
πέταξε  το  τηλέφωνο  σ’  έναν  καναπέ  και  με  βαριά  βήματα  πήγε 
στο μπάνιο να κάνει ένα κρύο ντους. 
  Στο  μεταξύ  ο  άντρας  που  ως  Στράτο  γνώρισε  ο  Χάρης –γιατί 
άλλο ήταν το πραγματικό του όνομα– είχε  ξαναγυρίσει στο σπίτι 
και  παραφύλαγε  εδώ  και  λίγη  ώρα  στην  αυλή.  Μόλις  είδε  τον 
Αγαρηνό  να  απομακρύνεται,  πήδηξε  στο  μπαλκόνι  και  από  το 
άνοιγμα  της  πόρτας  πέρασε  μέσα  στο  σπίτι.  Στο  δεξί  του  χέρι 
κρατούσε το  πιστόλι  με τον  σιγαστήρα.  Αθόρυβα  πλησίασε  προς 
τη  μισάνοιχτη  πόρτα του  μπάνιου,  όπου  άκουσε το  μουρμουρητό 
του νερού. Περίμενε ωσότου σταματήσει και τότε χίμηξε μέσα. 
  Εκείνη  τη  στιγμή  ο  Πέτρος  φορούσε  το  μπουρνούζι  του  και 
χλόμιασε     μόλις    αντίκρισε    ξαφνικά     μπροστά      του    έναν 
μαυροφορεμένο άντρα να τον σημαδεύει με πιστόλι. 
  «Μην  κουνηθείς,  γιατί  σ’  την  άναψα»,  του  είπε  αγριεμένα. 
«Γονάτισε  κι  έλα  με  τα  γόνατα  έξω»,  τον  πρόσταξε  κι  εκείνος 
χωρίς   καμιά   αντίσταση   βγήκε   σαν  τη   βρεγμένη  γάτα   στον 
διάδρομο.  «Προχώρα!»  του  φώναξε  κι  έκανε  μερικά  βήματα 
πίσω.  «Έ λα  δω  και  πέσε  μπροστά  στα  πόδια  μου».  Κι  όταν  το 
’κανε,  τότε  τον  πάτησε  δυνατά  στον  αυχένα  με  το  πόδι  του  και 
πρόσθεσε: «Σου θυμίζει τίποτε αυτό;» 
  «Ποιο;»  κατόρθωσε  να  πει  αγκομαχώντας  ο  Πέτρος  και  στη 
θύμησή  του  ανέσυρε  καταχωνιασμένες  εικόνες  απ’  το  σκοτεινό 
παρελθόν του. 
  Αντί   να   απαντήσει,   εκείνος   τον   άρπαξε   από   τα   μαλλιά 
τραβώντας   επάνω  το   κεφάλι   και  του   ’βαλε  το   όπλο   στον 
κρόταφο. 
  «Δεν  σου  θυμίζει τίποτα,  ρε  κάθαρμα;  Εσύ τα  ’κανες  αυτά  ένα 
σωρό φορές σε άλλους». 
  «Ποιος είσαι;» τον ρώτησε έντρομος κοιτάζοντάς τον εξεταστικά 
στο πρόσωπο. 
  «Δεν  με  θυμάσαι,  ε;  Θα  με  θυμηθείς  σιγά  σιγά,  πού  θα  πάει. 
Σήκω τώρα», και τον έσπρωξε προς το σαλόνι. 
 Έ φτασαν  μπροστά  στην  τηλεόραση  κι  εκεί  έβγαλε  ένα  δισκάκι 
από την τσέπη του παντελονιού του. 
  «Βάλ’  το  να  παίξει  κι  ύστερα  κάτσε  στον  καναπέ  να  το 
απολαύσεις όπως σου αξίζει, σκουλήκι». 
 Έ κανε  ό,τι  του  είπε  κι  όλο  περιέργεια  και  τρόμο  για  το  τι  θα 
’βλεπαν  ακόμη  τα  μάτια  του,  κάθισε  στον  καναπέ  καρφώνοντας 
το βλέμμα του στην τηλεόραση. 
  Το  πρώτο  άτομο  που  εμφανίστηκε  στην  οθόνη  το  αναγνώρισε 
αμέσως.  Ή ταν  η  Νατάσα,  η  οποία  ούρλιαζε,   αφού  ο   ίδιος 
άγνωστος  άντρας  την  τραβούσε  απ’  τα  μαλλιά  για  να  σταθεί 
μπροστά  στην  κάμερα  απ’  όπου γινόταν  και  η  λήψη.  Της  έσκισε 
το φουστάνι κι άρχισε να τη χουφτώνει στα στήθη και σ’ όλο της 
το  σώμα,  ενώ  εκείνη προσπαθούσε  απελπισμένα να  ξεφύγει.  Την 
ξάπλωσε  στο  στρώμα  και  προσπάθησε  να τη  φιλήσει  στο  στόμα, 
μα ήταν αδύνατον. Εκείνη αντιστάθηκε, πάλεψε μαζί του και τότε 
τη  χτύπησε  δυνατά  στο  πρόσωπο.  Στη  συνέχεια  την  άρπαξε  απ’ 
τα μαλλιά, τη γύρισε ανάποδα και την ανάγκασε να σκύψει προς 
τον  τοίχο,  προβάλλοντας  έτσι  τους  σφριγηλούς γλουτούς της.  Μ’ 
όσες  δυνάμεις  τής  είχαν  απομείνει,  προσπάθησε  σθεναρά  να  τον 
αποφύγει  και  πάλι,  αλλά  ήταν  αδύνατον  ν’  αντισταθεί  άλλο  σ’ 
εκείνο το θηρίο, που τη βίασε όσο πιο άγρια μπορούσε. 
  Μόλις  τα  είδε  όλα  αυτά  ο  Πέτρος,  φούντωσε  μέσα  του  η  οργή 
και  κοίταξε  με  λύσσα  τον  άγνωστο  άντρα,  που  εκείνη  τη  στιγμή 
ακινητοποίησε  με  το  τηλεκοντρόλ  τη  σκηνή  του  βιασμού  στην 
οθόνη   της   τηλεόρασης.   Σε   άλλη   περίπτωση   θα   τον   έκανε 
κομμάτια. 
  «Δεν σ’ άρεσε καθόλου, βλέπω», κάγχασε εκδικητικά ο τιμωρός 
του.  «Κανονικά  θα  ’πρεπε  να  σκίσω  εσένα,  ρε  πούστη,  όπως 
βίασες  εσύ  εμένα  στο  αναμορφωτήριο»,  είπε  και  απ’  τα  νεύρα 
του κλότσησε το χαμηλό τραπεζάκι που ήταν μπροστά στα πόδια 
του  και  το  πέταξε  πάνω  στον  Πέτρο.  «Αλλά  είσαι  τυχερός  που 
δεν  μπορώ να  κάνω το  ίδιο  σε  σένα,  βρωμιάρη, γι’  αυτό  και την 
πλήρωσε η δικιά σου. Όπως άδικα την πλήρωσε και ο φίλος μου ο 
Τάκης τότε, που πήγε και κρεμάστηκε μετά. Θυμήθηκες τώρα;» 
  Καθώς  το  άκουσε  αυτό  ο  Πέτρος,  ένιωσε  να  παραλύει.  Είχαν 
περάσει  πάνω  από  είκοσι  πέντε  χρόνια  από  τότε  κι  ακόμη  το 
μαύρο  παρελθόν  του  τον  κυνηγούσε.  Με  την  αναδρομή  στα 
περασμένα, τον  έλουσε  κρύος ιδρώτας.  Άρχισε να  ξεκαθαρίζει το 
θολό  τοπίο.   Τώρα   ο   άγνωστος  άντρας  δεν   ήταν   και  τόσο 
άγνωστος, γιατί κάτι πάνω του του φαινόταν γνώριμο. 
  «Ποιος είσαι;» τον ρώτησε με περιέργεια. 
  Εκείνος  πήγε  αργά  δίπλα  του  έχοντας  διαρκώς  στραμμένο  το 
όπλο  καταπάνω  του,  το  όπλισε  κι  έχωσε  την  κάννη  στο  στόμα 
του. 
  «Έ χεις βιάσει πολλούς στο αναμορφωτήριο και δεν  θυμάσαι, ρε 
σατανά;  Λέγε!»  φώναξε  έξαλλος και  βάλθηκε  να τον  χτυπάει  με 
χέρια και πόδια. 
  Κι  όταν  πια  σταμάτησε,  ο  Αγαρηνός  κυλιόταν  αιμόφυρτος  στο 
πάτωμα. Με τα μανίκια απ’ το μπουρνούζι του σκούπισε το αίμα 
που  έτρεχε  απ’  τη  μύτη  και  το  στόμα  του,  και  κοιτάζοντάς  τον 
ικετευτικά του είπε: 
  «Σε παρακαλώ, μη μου κάνεις κακό». 
  «Κι εγώ κάπως έτσι σε παρακαλούσα κάποτε, αλλά εσύ δεν  μ’ 
άκουγες». 
  «Μετάνιωσα για όλα αυτά που έκανα παλιά και σου ζητώ να με 
συγχωρέσεις», τον εκλιπαρούσε. 
  «Τώρα πια δεν σε γλιτώνει τίποτα». 
  «Να επανορθώσω. Θα σου δώσω ό,τι θέλεις». 
  «Όλα θα σ’ τα πάρω», του είπε με μίσος. «Μπρος, σήκω. Τράβα 
ν’ ανοίξεις το χρηματοκιβώτιο». 
  Σηκώθηκε  βογκώντας  ο Αγαρηνός και  κουτσαίνοντας πήγε  στην 
κρεβατοκάμαρα, πάντα κάτω από την απειλή του όπλου. Έ φτασε 
μπροστά  στην  ντουλάπα  και  άνοιξε  ένα  φύλλο  της,  όπου  κάτω 
δεξιά ήταν καταχωνιασμένο το χρηματοκιβώτιό του. 
  «Άνοιξέ  το»,  τον  πρόσταξε  ο  άγνωστος  άντρας  βλέποντάς  τον 
διστακτικό. 
  «Θα το ανοίξω, αλλά θέλω να μάθω πού είναι η Νατάσα. Τι την 
έκανες;» 
  «Θα το δεις στη συνέχεια του βίντεο. Τα λεφτά πρώτα! Δώσ’ τα 
προτού  χάσω  την  υπομονή  μου»,  είπε  εκείνος  και  κινήθηκε 
απειλητικά εναντίον του. 
  «Εντάξει, εντάξει!… Θα κάνω ό,τι μου πεις». 
  Άνοιξε  το  χρηματοκιβώτιο  κι  έβγαλε  από  μέσα  καμιά  δεκαριά 
δεσμίδες  των  πενήντα  και  εκατό  ευρώ  και  τις  ακούμπησε  στο 
κρεβάτι.   Τα   αετίσια   μάτια  του   αγνώστου   άντρα   άστραψαν 
μπροστά στη θέα του χρήματος. 
  «Περίμενα  να  ’χεις  περισσότερα,  όμως  καλά  είναι  κι  αυτά. 
Πιάσε  εκείνο  το  σακούλι  από  κει»,  και  του  έδειξε  με  την  κάννη 
του όπλου.«Άδειασε ό,τι έχει μέσα και βάλε τα λεφτά». 
  Σαν   πειθήνιο   σκυλάκι   συμπεριφερόταν   ο   Αγαρηνός,   όμως 
προσπαθούσε  να  βρει  έναν  τρόπο  να  αντεπιτεθεί. Όταν  γύρισαν 
στο  σαλόνι  κάθισε  ξανά  στην  ίδια  θέση,  πάντα  κάτω  από  τις 
εντολές  του  τιμωρού  του,  που  τώρα  θα  του  ’δειχνε  τη  συνέχεια 
της ανατριχιαστικής ταινίας του. 
  «Με  ρώτησες  για  τη  φίλη  σου,  ε;  Τώρα  θα  δεις  τι  απέγινε  κι 
εκείνη».  Πήρε  το  τηλεκοντρόλ  και  πατώντας  το  κουμπί  της 
επανεκκίνησης  ξεκίνησε  να  παίζει  στην  οθόνη  το  δεύτερο  μέρος 
του  θεάτρου  του  παραλόγου.  «Ωραίο  κώλο  είχε  η  δικιά  σου», 
σχολίασε υπαινικτικά. 
  Κατά  νου  είχε  μόνο  την  εκδίκηση  και  την  πήρε  με  τον  πιο 
απεχθή τρόπο… Όταν  μετά τον  άγριο  βιασμό της την  άφησε  απ’ 
τα  χέρια  του  για  να  φορέσει  το  παντελόνι  του,  η  Νατάσα 
βλέποντας  να  έχει  στραμμένη  αλλού  την  προσοχή  του  και  σε 
κατάσταση απόγνωσης, άρπαξε ένα μεταλλικό μακρύ αντικείμενο 
σαν λοστάρι που  βρήκε  δίπλα της  και παίζοντάς τα  όλα για  όλα 
το  σήκωσε  ψηλά  για  να  τον  χτυπήσει  στο  κεφάλι.  Ό μως  την 
τελευταία στιγμή ο βιαστής της πρόλαβε να πηδήξει στο πλάι και 
ν’  αποφύγει  το  χτύπημα.  Επιχείρησε  και  δεύτερη  φορά  να  του 
επιτεθεί, αλλά εκείνος ήδη είχε πιάσει το όπλο που ήταν αφημένο 
πάνω στον πάγκο και την πυροβόλησε δυο φορές. 
  Σάστισε ο Αγαρηνός από την ωμή πραγματικότητα. Κοιτούσε με 
γουρλωμένα  μάτια την τηλεόραση  κι  ένιωθε να χάνεται  ο  κόσμος 
γύρω του. Τον έπνιγε ο θυμός αλλά και ο φόβος του θανάτου… 
  «Δεν  μπορούσα  να  κάνω  αλλιώς»,  είπε  ο  δολοφόνος  σαν  να 
 ’θελε να δικαιολογήσει την πράξη του. «Αλλά και  μένα ήταν σαν 
να  με  σκότωνες  τότε  στα  δεκαεφτά  μου.  Τώρα  ήρθε  η  ώρα  να 
πάρω  κι  εγώ  ό,τι  πολύτιμο  έχεις.  Μ’  αυτό τον  σκοπό  ζούσα  όλα 
τα χρόνια. Να σε κάνω να πονέσεις όπως πόνεσα κι εγώ». 
  Πανικοβλήθηκε  ο  Αγαρηνός.  Αντιλαμβανόταν  ότι  τα  περιθώριά 
του στένευαν ασφυκτικά. Αν δεν έκανε κάτι, θα τον σκότωνε σαν 
σκυλί. 
  «Λυπήσου με, έφταιξα, το ξέρω», τον εκλιπαρούσε. 
  «Αυτό   που   έκανες   δεν   διορθώνεται   και   μόνο   με   θάνατο 
ξεπληρώνεται. Ό ,τι έσπειρες, θα θερίσεις». 
  «Λυπήσου  με!  Θα  σου  δώσω  κι  άλλα  λεφτά  αν  θες»,  είπε  κι 
έκανε να σηκωθεί. 
  «Κάτσε  κάτω»,  ούρλιαξε  και  τον  χτύπησε  στο  πρόσωπο  με  το 
όπλο του. 
  Είδε  τον   ουρανό   σφοντύλι   ο   Αγαρηνός.   Βόγκηξε   αλλά   κι 
αφήνιασε. Ξύπνησε απότομα το θηρίο μέσα του και όταν πήγε να 
τον ξαναχτυπήσει, όρμησε καταπάνω του και κατάφερε να πιάσει 
το όπλο. Πάλευαν λυσσαλέα με νύχια και με δόντια ανάμεσα στη 
ζωή    και   στον   θάνατο.   Ώ σπου    σε   μια   στιγμή    το   όπλο 
εκπυρσοκρότησε. 
  Ο  Αγαρηνός  έκανε  ένα  βήμα  πίσω  με  μάτια  γεμάτα  απορία, 
κρατώντας με τα δυο του χέρια το στομάχι του απ’ όπου κυλούσε 
το  αίμα της  εκδίκησης. Λικνίστηκε  και  αργά  έπεσε  στον  καναπέ. 
Ξαφνικά  σίγησαν τα  πάντα  και  ένιωθε  μια  απίστευτη γαλήνη να 
τον κυριεύει. Φαινόταν στο  βλέμμα του, καθώς συνέχιζε να κοιτά 
απορημένα τον τιμωρό του. 
  «Έ ψαχνα  πολλά  χρόνια  να  σε  βρω  και  να  ξεπλύνω  αυτήν  την 
ντροπή.  Από  τότε  είχα  δώσει  υπόσχεση  στον  εαυτό  μου  ότι  μια 
μέρα  θα  σε  σκοτώσω  σαν το  σκυλί.  Αλλά  πριν  σε  βγάλω  απ’ τη 
μέση,  κάθαρμα,  ήθελα  να  σ’  το  ανταποδώσω.  Να  σε  δω  να 
υποφέρεις και να σέρνεσαι σαν το σκουλήκι», του είπε με έξαψη. 
Ύστερα  τον  σημάδεψε  με  τ’  όπλο  του  και  πριν  πατήσει  τη 
σκανδάλη για τη χαριστική βολή, συμπλήρωσε: «Δεν σου αξίζει να 
ζεις.  Κι  εκεί  που  θα  πας,  να  ξέρεις  ότι  τ’  όνομά  μου  είναι 
Σταύρος Μπεξής». 
  Στο    θολό   βλέμμα     του    μελλοθάνατου     φάνηκαν     κάποιες 
εκλάμψεις αναγνώρισης. Την ύστατη στιγμή κατάλαβε ποιος ήταν 
και   στη   μνήμη   του   επανέφερε   μια   τραγική   σκηνή   απ’   το 
παρελθόν,  ένα  μεγάλο  λάθος του,  που  τώρα  πλήρωνε  με  τη  ζωή 
του. Ώ σπου  δέχτηκε  κατάστηθα  και τη  δεύτερη  σφαίρα, που  σαν 
φωτιά αφάνισε τις σκέψεις του κόβοντάς του το νήμα της ζωής. 

                                    

Ο  Σταύρος  Μπεξής  ήταν  ένας τραχύς άντρας με  σκοτεινά  μάτια. 
Στα    σαράντα   του     αφαίρεσε   για    πρώτη     φορά    δυο   ζωές 
τυφλωμένος  από  εκδίκηση.  Σαν  Μανιάτης,  ήθελε  να  πάρει  τον 
νόμο στα χέρια του. Μ’ αυτόν τον σκοπό ζούσε όλα τα χρόνια και 
τώρα  που  εξάλειψε  την  προσβολή  ένιωθε  ότι  έχασε  και  τη  δική 
του ζωή αφού, όπου κι αν πήγαινε, τον κατέτρυχε το στυγερό του 
έγκλημα. 
  Μεγάλωσε   σ’   ένα   ορεινό   χωριό   της   Μάνης,   σε   αυστηρό 
οικογενειακό  περιβάλλον  απ’  όπου  δεν  εισέπραξε  αγάπη.  Ο 
πατέρας του  ήταν  σκληρός  και  βίαιος·  ο  φόβος και  ο τρόμος μες 
στο σπίτι. Με το παραμικρό έπεφτε βαρύς ο πέλεκυς απ’ το χέρι 
του  ισχυρού.  Τα  ίδια  μάθαινε  και  στον  γιο  του  να  κάνει.  Στα 
δεκαπέντε     του,  για    να   πάρει   το   βάπτισμα     του   ανδρός 
αποπειράθηκε να του  μάθει  και τα  όπλα –  μια  άστοχη  ενέργεια, 
που  είχε  μοιραία  κατάληξη,  αφού  κατά  λάθος  το  παιδί  χτύπησε 
θανάσιμα  έναν  συγγενή  τους.  Τότε  ο  πατέρας  του,  νιώθοντας 
άμεσα  υπαίτιος  για  ό,τι  συνέβη,  ανέλαβε  ο  ίδιος την  ευθύνη,  με 
αποτέλεσμα να καταλήξει στη φυλακή. 
 Ή ταν ένα παιδί δηλητηριασμένο και από το φαρμάκι της μάνας, 
που  συστηματικά  του  καλλιεργούσε  αρνητικά  συναισθήματα  για 
τον  βάναυσο  πατέρα  του.  Να  μισήσει,  δηλαδή,  ένα  απ’  τα  δύο 
μέρη του  εαυτού του.  Με  ακρωτηριασμένα  συναισθήματα  λοιπόν 
πορεύτηκε  στον  υπόλοιπο ταραγμένο  βίο του,  και το  μίσος και  ο 
θυμός  που του  έσπειρε  η  μάνα, τον  έστρεψαν  σιγά  σιγά  προς το 
περιθώριο της ζωής και στην παρανομία. 
  Σαν  κυνηγημένος  βρέθηκε  στη  Θεσσαλονίκη  μετά  τους  δύο 
φόνους.  Ή θελε  να  χαθούν  τα  ίχνη  του,  όπως  εξαφάνισε  από 
προσώπου γης και το πτώμα της Νατάσας. Άλλαζε συχνά τόπους 
και  ταυτότητα.  Εκείνη  τη  φορά  παρουσιάστηκε  με  το  όνομα 
Στράτος  ο  Μανιάτης.  Για  έναν χρόνο  δεν  έκανε τίποτε  άλλο  από 
το  να  σκορπάει  τα  λεφτά  του  Αγαρηνού.  Όταν  άρχισαν  να 
σώνονται, βγήκε ξανά στην πιάτσα να αναζητήσει νέα δουλειά. 
  Τότε  έτυχε  να  γνωρίσει  τον  Χάρη,  που  εκείνη  την  περίοδο 
σχεδίαζε  να  κάνει  την  απαγωγή  και  έψαχνε  συνεργό.  Κατάφερε 
να πιάσει το πιο ευαίσθητο σημείο του, την τιμωρία προς τον θετό 
πατέρα  της  Φανής.  Εκτός  απ’  αυτό,  του  είχε  κάνει  εντύπωση  η 
ευθύτητα του χαρακτήρα του  και  η  πρόσχαρη  διάθεσή του, γιατί 
ποτέ στο περιβάλλον του δεν γνώρισε όμοιό του. 
  Ανεξίτηλη  στη  μνήμη  του  όμως  παρέμενε  η  τελευταία  εικόνα 
από  τον  Χάρη,  τότε  στο  απροσδόκητο  ατύχημα  στην  Πλατεία 
Αριστοτέλους,  να  κείτεται  στο  πλακόστρωτο.  Για  μια  στιγμή 
μονάχα   βρέθηκε  σε  δίλημμα,   ενώ  ένιωθε  τα   βλέμματα  των 
ανθρώπων  γύρω  του  να  ’ναι  καρφωμένα  πάνω  του.  Το  ’βαλε 
αμέσως  στα πόδια  και χάθηκε  μες  στα  σοκάκια  και  στο  σκοτάδι 
της νύχτας.  Πήρε το  αυτοκίνητο  που  είχε  παρκαρισμένο λίγο  πιο 
πάνω  και  κατευθύνθηκε  στο  κρησφύγετό  τους.  Ελευθέρωσε  το 
θύμα της απαγωγής και το ίδιο βράδυ έφυγε από τη Θεσσαλονίκη 
και δεν ξαναγύρισε ποτέ πίσω. 
 Έ τρεχε  και  πάλι  να  κρυφτεί  απ’  τον  κόσμο.  Για  μεγάλο 
διάστημα  βρήκε  καταφύγιο  στο  ερημικό  πατρικό  του  στη  Μάνη, 
αφού  δεν  ζούσε  κανείς  πλέον  εκεί.  Οι  γονείς  του  είχαν  πεθάνει 
ενώ  η  αδελφή  του  χρόνια  τώρα  βρισκόταν  στον  Καναδά  με  τον 
σύζυγό  της.  Μόνο  οι  λιγοστοί  κάτοικοι  του  μισοερειπωμένου 
χωριού  τον  έβλεπαν  αραιά  και  πού  να  βγαίνει  απ’  το  παλιό 
πετρόχτιστο  σπίτι  τους.  Μερικοί  μάλιστα  τον  κορόιδευαν  κιόλας 
γιατί   έμοιαζε   με   αγριάνθρωπο   με  τα  πυκνά  γένια   και  τα 
ατημέλητα μαλλιά που άφησε στο μεταξύ. 
  Πάλευε  με  τον  εαυτό  του,  με  το  θεριό  που  είχε  μέσα  του. 
Κάπου  κάπου  ερχόταν  στον  νου  του  και  μια  κουβέντα  που  του 
είπε  ο Χάρης  κι  έμεινε για πάντα χαραγμένη  στη  μνήμη του, για 
να τον κατατρύχει: 
  «Κανείς  δεν  μπορεί  να  κρυφτεί  από  τον  εαυτό  του.  Ο  κριτής 
που έχουμε μέσα μας είναι πιο σκληρός απ’ όλους». 
  Αφού    ξεχειμώνιασε     εκεί   και   δεν   άντεχε   άλλο    να   ζει 
απομονωμένος,  άφησε  το  κρησφύγετό  του  και  τράβηξε  για  τα 
παλιά  του  λημέρια,  στο  μεγάλο  χωνευτήρι  της  Αθήνας.  Αυτή  τη 
φορά  είχε  βάλει  στόχο να  αβγατίσει τα λεφτά  από τα λύτρα της 
απαγωγής  και  να  του  αποφέρουν  πολλά  περισσότερα.  Πώς;  Με 
την   τοκογλυφία.   Είχε   πολύχρονη   εμπειρία   από   πριν   στον 
συγκεκριμένο   χώρο   τακτοποιώντας   βρώμικες   υποθέσεις   για 
άλλους   και   με   τη   μικρή   περιουσία   του   θα   μπορούσε   να 
πραγματοποιήσει  το  μεγάλο  όνειρό  του,  να  γίνει  εκείνος  το 
αφεντικό. 
  Και πράγματι, ξεκίνησε αμέσως να δικτυώνεται. Προσέλαβε δύο 
φουσκωτούς  να  τον  υπηρετούν  και  σιγά  σιγά  άρχισε  να  αποκτά 
όλο  και  μεγαλύτερο  όγκο  συναλλαγών.  Σε τρία χρόνια  έπαιζε  με 
μεγάλα   ποσά,   τα   οποία   είχαν   να   κάνουν   και     με   άλλες 
δραστηριότητες στον χώρο της παρανομίας. 
  Στο   μεταξύ   είχε   χτίσει   κι   ένα   πέτρινο   σπίτι   ψηλά   στη 
Δροσοπηγή  Αττικής,  μακριά  απ’  τους  ανθρώπους. Έ μοιαζε  σαν 
φρούριο έτσι όπως ήταν χτισμένο με πέτρα στο χρώμα της ώχρας. 
Είχε  χοντρά  ντουβάρια  και  τα  πολύ  μικρά  παράθυρα  σιδεριές, 
σαν πολεμίστρες.  Στο  υπόγειο  υπήρχε  και  μια  κρυφή  καταπακτή 
για την  έσχατη  ανάγκη, γιατί  ο  διάολος έχει  πολλά  ποδάρια  και 
ήθελε  να  ’χει  καλυμμένα  τα  νώτα  του.  Εκεί  έβρισκε  καταφύγιο 
και  ασφάλεια  κάθε  χάραμα  που  γύριζε  να  κοιμηθεί. Ό σο  κι  αν 
δεν το  αντιλαμβανόταν,  η  απομόνωσή του  ήταν  και  η προσωπική 
του τιμωρία. 

                                   

Αν  και  ο  Σταύρος  έφτασε  στο  σημείο  να  αποκτήσει  πολύ 
περισσότερα   λεφτά   απ’   όσα   προσδοκούσε,   χαρά   όμως   δεν 
μπορούσαν   να   του   δώσουν.   Την   αγόραζε   τις   νύχτες   στα 
περιθωριακά  νυχτερινά  κέντρα. Ώ σπου  κάποια  φορά  θαμπώθηκε 
από  μια  τραγουδίστρια,  τη  Λίζα,  μια  πληθωρική  γυναίκα  με 
μαύρα μυστηριώδη μάτια που μαγνήτιζαν. 
  Νύχτες  την   πολιορκούσε   στο   κέντρο.   Πότε  την   έραινε   με 
ατέλειωτα  λουλούδια  και  πότε  άνοιγε  σαμπάνιες  όταν  εκείνη 
τραγουδούσε.  Προσπάθησε  να  την  κατακτήσει  εντυπωσιάζοντάς 
τη με ακριβά δώρα, όμως η Λίζα δεν ενέδιδε. 
  Τον είχε φέρει στο αμήν μέχρι τελικά να ενδώσει. Άνθρωπος της 
ίδιας στόφας με κείνον, την προσέλκυαν τα ριψοκίνδυνα παιχνίδια 
και οι επικίνδυνοι άντρες σαν τον Σταύρο. Από  μικρή ένιωσε την 
απόρριψη του  αυστηρού  πατέρα  και  αντέδρασε  μόλις πάτησε τα 
δεκαεννιά φεύγοντας  απ’ το  σπίτι.  Το πρώτο που  έκανε  ήταν να 
πετάξει  τα  συντηρητικά  ρούχα  που  φορούσε  και  να  ντυθεί 
προκλητικά      ώστε    ν’   αρέσει     στους    άντρες,    κάτι    που 
εξακολουθούσε να κάνει μέχρι σήμερα. Ενδόμυχα θα  ’θελε να πει 
στον   πατέρα   της:   «Αξίζω,   μπαμπά!   Δες   πόσος   κόσμος   με 
κοιτάει». 
  Η Λίζα δεν περνούσε απαρατήρητη, ακόμη κι όταν τη συνόδευε 
ο Σταύρος στις τακτικές εξόδους τους. Ή ταν δύο μήνες τώρα μαζί 
κι  αφού την  κατέκτησε  και  ο  ανδρικός του  εγωισμός καλύφθηκε, 
γρήγορα  άρχισε  να  νιώθει  παθολογική  ζήλια,  που  έφερε  τις 
πρώτες  προστριβές  μεταξύ  τους,  γιατί  γύρω  της  κυκλοφορούσαν 
αρκετοί   υποψήφιοι   μνηστήρες,   οι   οποίοι  την   κοιτούσαν   σαν 
αρπακτικά  κάθε  φορά  που  τραγουδούσε  στην  πίστα  ή  ήταν 
αναγκασμένη  να  πηγαίνει  σε  τραπέζια  πελατών.  Τον  έτρωγε  η 
ζήλια, έφτασε σε σημείο να ελέγχει όλες σχεδόν τις κινήσεις της. 
  Ανάμεσα  σ’  αυτούς  που  την  πολιορκούσαν,  λοιπόν,  έπεσε  στην 
αντίληψή  του  κι  ένας  εμφανίσιμος  άντρας,  γύρω  στα  τριάντα 
πέντε,  με αγέρωχο ύφος και σπιρτάδα στις κινήσεις του. Και  μια 
δυο  τρεις,  ο  Σταύρος  ξεπέρασε  τα  όριά  του,  δεν  μπόρεσε  να  το 
ανεχτεί άλλο. Έ να βράδυ τη φώναξε στο μπαρ όπου καθόταν και 
την προειδοποίησε: 
  «Κοίτα, μακριά απ’ τον λεγάμενο, για να μην τον πάρει και τον 
σηκώσει». 
  «Τη  δουλειά  μου  κάνω,  Σταύρο.  Πρέπει  να  έρχομαι  σ’  επαφή 
και   με   τους   πελάτες   του   μαγαζιού.   Δεν   γίνεται   αλλιώς», 
δικαιολογήθηκε η Λίζα. 
  «Ακούς τι σου λέω;» τη φοβέρισε. «Δεν θέλω πολλά πάρε δώσε 
μαζί του». 
  «Ζηλεύεις;» έκανε χαδιάρικα εκείνη. 
  «Αυτός  είναι  δικός  μου  λογαριασμός…  Εσύ  μείνε  μακριά  του 
για να μην έχουμε κακά ξεμπερδέματα». 
  Η  Λίζα  όντως  προσπάθησε  διακριτικά  να  κρατήσει  αποστάσεις 
από τον  απαιτητικό  πελάτη.  Μα το  μόνο  που  κατάφερε  ήταν  να 
επιδεινώσει  περισσότερο  τα  πράγματα,  αφού  εκείνος  πείσμωσε. 
Είδε  κι  απόειδε  ο  Σταύρος,  δεν  άργησε  να  κάνει την  πρώτη του 
κίνηση. Φώναξε έναν από τους ανθρώπους του μαγαζιού. 
  «Τράβα  να  πεις  εκείνου του  βλάμη»,  και τον  έδειξε  με το χέρι 
του,  «να  συμμαζευτεί  λίγο  με  τη  Λίζα,  γιατί  δεν  τον  παίρνει 
άλλο». 
  Αμέσως  εκείνος,  έχοντας  πάρει  κι  ένα  πενηντάρικο  για  την 
εκδούλευσή  του,  πήγε  στον  λεγάμενο  και  του  ψιθύρισε  στ’  αυτί 
τις  προειδοποιήσεις  του  Σταύρου.  Εκείνος,  τολμηρός  όπως  ήταν, 
απάντησε στην ίδια γλώσσα: 
  «Πήγαινε  και  πες  σ’  αυτόν  που  σ’  έστειλε  ότι  εγώ,  όταν  θέλω 
κάτι, δεν με σταματάει τίποτα». 
 Όταν γύρισε  πίσω  και του  μετέφερε το  προσβλητικό  μήνυμα,  ο 
Σταύρος  έγινε  έξω  φρενών. Έ πνιξε  όμως  την  οργή  του,  καθώς 
σκόπευε να λογαριαστούν  μια  και  καλή  αργότερα  αν  δεν  άλλαζε 
στάση.  Και  πράγματι,  από  κείνη  τη  στιγμή  ο  πελάτης  μετρίασε 
κάπως  τις  κινήσεις  του  προς  τη  Λίζα,  αν  και  η   ιδέα  του 
απαγορευμένου καρπού τού προκαλούσε μεγαλύτερη έλξη. 
  Κατά  τις  πέντε  τα  ξημερώματα  τελείωσε  η  Λίζα  το  τραγούδι 
και  πήγε  στο  καμαρίνι  της  ν’  αλλάξει.  Ο  Σταύρος  τότε,  όπως 
συνήθιζε,  βγήκε  απ’  το  κέντρο  και  πήγε  αργά  προς  το  μεγάλο 
μαύρο  τζιπ  που  είχε  παρκαρισμένο  λίγο  πιο  πέρα,  σ’  έναν 
παράδρομο της Συγγρού. Κρύα ήταν εκείνη η νύχτα του Φλεβάρη 
κι άναψε τη μηχανή για να ζεσταθεί το αυτοκίνητο μέχρι να  ’ρθει 
η Λίζα. 
  Εκείνη   όμως     καθυστερούσε     να    φανεί   και   τον    έπιασε 
νευρικότητα. Ετοιμαζόταν να κατέβει απ’ το αμάξι, όταν την είδε 
να  βγαίνει  από  την  είσοδο  και  να  έρχεται  προς  το  μέρος  του. 
Πίσω  της  ακολουθούσε  ο  ομορφονιός.  Την  πλησίασε  κι  άρχισε 
κάτι να της λέει. Η Λίζα φάνηκε να ενοχλείται από την παρουσία 
του,  αφού  ήξερε  ότι  την  παρακολουθεί  ο  Σταύρος.  Τάχυνε  το 
βήμα της για να τον  αποφύγει,  αλλά  εκείνος την  έπιασε  από τον 
καρπό. 
  «Άφησέ με!» φώναξε δυνατά. 
  Ο  Σταύρος  ήταν  το  μόνο  που  άκουσε  απ’  τη  συνομιλία  τους – 
δεν  χρειάστηκε  τίποτε  άλλο.  Άνοιξε  αμέσως  την  πόρτα  και 
βγαίνοντας έξω φώναξε απειλητικά: 
  «Άσ’ την ήσυχη, ακούς;» 
  Εκείνος  γύρισε  και  κοίταξε  οργισμένος  με  την  παρέμβασή  του 
τον  Σταύρο  που  πλησίαζε  με  βαριά  βήματα.  Σταθμίζοντας  ότι 
είναι του χεριού του, αφού ήταν πιο γεροδεμένος, του είπε: 
  «Εσύ μην ανακατεύεσαι. Πάρε δρόμο και φύγε». 
  «Τελευταία  φορά  θα  σ’ το  πω»,  πήγε  να τον  προειδοποιήσει  ο 
Σταύρος αλλά δεν πρόλαβε. 
  «Ποιος είσαι, ρε  μαλάκα, που  θα  μου πεις τι  θα κάνω; Άντε  μη 
σε   γαμήσω»,   φώναξε   με   υπεροπτικό   ύφος   και   επιθετικές 
διαθέσεις. 
  Ο  Σταύρος  έγινε  έξω φρενών.  Του  ανέβηκε το  αίμα  στο  κεφάλι 
κι έχασε τον έλεγχο. Έ βγαλε το πιστόλι που  ’χε περασμένο κάτω 
απ’  το  σακάκι  του,  τον  σημάδεψε  και  χωρίς  κανέναν  δισταγμό 
τον  πυροβόλησε  δυο  φορές  στο  στήθος,  μπροστά  στα  έκπληκτα 
μάτια της Λίζας που άρχισε να τσιρίζει υστερικά. Σχεδόν αμέσως 
βγήκαν  πέντε  έξι  άτομα  από  το  κέντρο.  Είδαν  να  κείτεται  ένας 
αιμόφυρτος άνθρωπος στην άσφαλτο και τον δράστη να στέκεται 
μετέωρος με το όπλο στο χέρι. 
  Σε  λίγο  κατέφθασαν  και  τα  περιπολικά  της  Αστυνομίας.  Ο 
Σταύρος,  ασάλευτος πάνω  απ’ το πτώμα,  αναλογιζόταν  από πού 
ήρθε αυτή η κακιά στιγμή. Και για πρώτη φορά δεν το  ’βαλε στα 
πόδια·  κυνηγημένος  τόσα  χρόνια,  τώρα  διαπίστωνε  ότι  ήταν 
αδύνατον πλέον να αντισταθεί στη μοίρα. 
                                     

Οι  αστυνομικοί  συνέλαβαν  τον  Σταύρο  και  τον  οδήγησαν  στο 
αστυνομικό  τμήμα,  ενώ  η  Λίζα  μεταφέρθηκε  σε  κατάσταση  σοκ 
στο Νοσοκομείο Γεννηματά. 
  Δύο  μέρες  την  κράτησαν  εκεί,  βγήκε,  μα  δεν  την  άφηναν  να 
ησυχάσει  οι  ενοχές  της  για  τον  φόνο,  γιατί  εκείνη  ήταν  η  πέτρα 
του  σκανδάλου.  Αν  δεν  έδινε  δικαιώματα  με  την  προκλητική 
συμπεριφορά  της  στον  Αργύρη,  όπως  έλεγαν  το  θύμα,  δεν  θα 
γινόταν  το  φονικό.  Μέρα  και  νύχτα  ανέσυρε  στη  μνήμη  της  τη 
στιγμή του εγκλήματος. 
  Αποξενώθηκε   μονομιάς   απ’  τον   κόσμο,   σταμάτησε   και  το 
τραγούδι,  και  σαν  μαραμένο τριαντάφυλλο  καθόταν  όλη τη  μέρα 
μέσα  στο  σπίτι να  βουλιάζει  στις τύψεις της  και να  αναρωτιέται 
διαρκώς: «Γιατί σ’ εμένα;» 
  Τη  νοσηρή  κατάστασή  της  μετά  ένα  μήνα  την  περιέγραψε  σε 
έναν ψυχολόγο που άρχισε να την παρακολουθεί στο νοσοκομείο. 
Του μίλησε και για τους εφιάλτες που έβλεπε και δεν την άφηναν 
να  κοιμηθεί,  κάτι  που  επιβεβαίωναν  οι  μαύροι  κύκλοι  γύρω  απ’ 
τα μάτια της. 
  «Δεν ξέρω τι να κάνω», είπε στο τέλος με απόγνωση. «Μερικές 
φορές  νιώθω  ένα  τεράστιο  βάρος  στο  στήθος.  Νομίζω  ότι  θα 
πάθω κάτι». 
  «Κι ότι μπορεί να πεθάνεις», συμπλήρωσε εκείνος. 
  «Ναι, με πιάνει αυτός ο φόβος», συμφώνησε μαζί του. 
  «Σε  πληροφορώ  πως  από  το  συγκεκριμένο  σύμπτωμα  δεν 
διατρέχεις   κανέναν   απολύτως   κίνδυνο.   Βέβαια,   το   πνεύμα 
αλληλεπιδρά με το σώμα κι όταν κλονιστεί το πνεύμα, τότε νοσεί 
και το σώμα». 
  Ο Γιώργος  Μοιρέας ήταν ένας γοητευτικός άντρας, σοβαρός και 
μετρημένος στα λόγια του. Ενέπνεε σεβασμό και το διαπεραστικό 
βλέμμα του το  ’νιωθες να διεισδύει στην ψυχή. Είχε κερδίσει από 
την πρώτη στιγμή την εμπιστοσύνη της Λίζας, η οποία κάθε φορά 
που  πήγαινε  να  τον  συναντήσει  στις  καθορισμένες  εβδομαδιαίες 
συνεδρίες τους, έτρεμε σαν μαθητούδι απ’ την αγωνία για το πώς 
θα εκτεθεί μπροστά του. 
  «Είναι το  μόνο αρσενικό που δεν  με κοίταξε σαν γυναίκα αλλά 
σαν  άνθρωπο»,  είχε πει η Λίζα  σε  κάποια φίλη της, την  Τζούλια, 
σε  μιαν  από  τις  αραιές  επισκέψεις  της  στο  σπίτι.  Γνωρίζονταν 
από παλιά, αφότου φοιτούσαν μαζί στο κρατικό ωδείο. «Από την 
πρώτη  μας  συνάντηση  μ’  έκανε  να  νιώσω  διαφορετικά.  Να 
σκεφτείς  ότι  ήθελα  να  κρύψω  τα  πόδια  μου.  Έ νιωθα  γυμνή 
απέναντί του κι όλο τραβούσα προς τα κάτω τη φούστα μου». 
  «Αλλά  πού  να  κατέβει»,  σχολίασε  υπαινικτικά  η  Τζούλια, 
γνωρίζοντας  τις  εκκεντρικές  ενδυματολογικές  προτιμήσεις  της 
φίλης  της,  με  τις  μίνι  φούστες  και  τα  κολλητά  ρούχα,  που  της 
έδιναν παντοδυναμία. 
  «Πάνε  τώρα  αυτά…  Κατάλαβα  ότι  ήταν  μάταια  και  ψεύτικα. 
Μόνο για να σου σφυρίζουν στον δρόμο». 
  «Χρόνια  σ’  τα  ’λεγα,  μα  δεν  μ’  άκουγες.  Χρειαζόσουν  μάλλον 
τον δάσκαλό σου. Ελπίζω να μην τον ερωτεύτηκες κιόλας…» 
  «Δεν  λέω…  Θα  ’θελα  πολύ  να  ερωτευτώ  έναν  τέτοιο  άντρα», 
είπε  σκεφτική  η  Λίζα.  «Είναι  ο  μόνος  που  με  κοίταξε  με 
κατανόηση  και  με  δέχτηκε  όπως  είμαι,  ενώ  οι  υπόλοιποι  με 
κοίταζαν σαν αρπαχτικά». 
  «Μα τι σου ’κανε λοιπόν αυτός ο τύπος και σ’ άλλαξε τόσο;» 
  «Μου έμαθε να παρατηρώ το τέρας που κρύβεται μέσα μου και 
να συνειδητοποιώ ποια είμαι και τι πραγματικά θέλω απ’ τη ζωή 
μου.  Ξέρεις τι  μου  είπε την τελευταία  φορά που  βρεθήκαμε; Ότι 
ο  μόνος  τρόπος  για  ν’  αλλάξει  κανείς  είναι  να  αποδεχτεί  αυτό 
που είναι και ό,τι του συμβαίνει». 
  «Α!  Εσύ  έχεις  κάνει  μεγάλες  αλλαγές.  Φαίνεται  κι  από  τον 
τρόπο που μιλάς». 
  «Μου  ’δωσε  να  καταλάβω  ότι  τόσα  χρόνια  σπαταλιόμουν  για 
τους  άλλους,  ενώ  αυτός  με  βοήθησε  να  βρω  μια  ισορροπία  στη 
ζωή μου. Μπορεί να έχω κάνει λάθος επιλογές, αλλά σίγουρα δεν 
έφταιγα  εγώ  για  την  επιλογή  του  Σταύρου  να  πυροβολήσει 
εκείνον τον βλάκα που πήγαινε γυρεύοντας». 
  «Εγώ  νομίζω  πως  σε  επηρέασε  και  το  σοκ  που  πέρασες.  Σε 
ταρακούνησε». 
  «Ναι… Ί σως  ήταν  ο  μόνος  τρόπος  για  να  ξεκολλήσω  από  τον 
βούρκο και τις αυταπάτες». 
  Για  πρώτη  φορά  ένιωθε  πως  άρχιζε  να  ξεκαθαρίζει  το  τοπίο 
γύρω  της  και  να  έρχεται  πιο  κοντά  με  τα  συναισθήματα  και  τις 
ανάγκες  της.  Μπορεί  να  μη  γνώριζε  με  απόλυτη  ακρίβεια  τι 
ήθελε, αλλά ήξερε τι δεν ήθελε πια στη ζωή της. Και για κανέναν 
λόγο δεν  θα συνέχιζε να δουλεύει στη νύχτα. Προτιμούσε να βρει 
μια  άλλη  δουλειά  έστω  και  με  λιγότερες  απολαβές,  όπως το  να 
μαθαίνει  στα  παιδιά  πιάνο,  που  ήταν  και  η  μεγάλη  της  αγάπη. 
Θα   μπορούσε  να   στερηθεί   ακόμη   και  τις  ανέσεις  που  της 
πρόσφεραν  τα  χρήματα  απ’  το  τραγούδι,  αλλά  αυτό  που  θα 
κέρδιζε θα ήταν μια καλή σχέση με τον εαυτό της. 
  Και θα θυμόταν για πάντα τα λόγια του Μοιρέα στην τελευταία 
τους συνάντηση: 
  «Η απόφασή σου να ξυπνάς κάθε πρωί και να λες σήμερα είναι 
μια  ευκαιρία  να  γίνω  καλύτερη,  αρκεί  για  να  δομήσει  την 
προσωπικότητά  σου. Έ τσι  θα  αποφεύγεις  οποιεσδήποτε  άσχημες 
καταστάσεις ακόμη και σε περιόδους κρίσης». 

                                    

Στις  φυλακές  της  Κέρκυρας  έμελλε  να  οδηγηθεί  και  ο  Σταύρος 
ύστερα  από  μερικούς  μήνες.  Το  δικαστήριο  του  επέβαλε  ισόβια 
κάθειρξη για την εν ψυχρώ δολοφονία που διέπραξε. Λες κι ήταν 
της  μοίρας  γραφτό,  είχε  την  ίδια  κατάληξη  με  τον  άνθρωπο  που 
πρόδωσε.  Μόνο  που  τη  μία  μέρα  αποφυλακιζόταν  ο  Χάρης  – 
ύστερα από τέσσερα χρόνια και δύο μήνες– κι έπαιρνε τον δρόμο 
της ελευθερίας, και την άλλη  μέρα στη  θέση του ερχόταν, στωικά 
τώρα, ο Σταύρος. 
  Η  έξοδος  του  Χάρη  συνοδευόταν  από  ορμή  και  διάθεση  ν’ 
ανοίξει  νέους  ορίζοντες  μπροστά  του,  έμοιαζε  σαν  να  ’θελε  να 
κατακτήσει  τον  κόσμο  όλο.  Ή ταν  η  δεύτερη  ευκαιρία  του  και 
συνειδητά  πλέον  τάχτηκε  στη  ζωγραφική,  σ’  εκείνο  που  τον 
είλκυε πιο πολύ και που δεν το είχε αξιοποιήσει όπως χρειαζόταν 
πριν. Ή δη  εδώ  και  καιρό  είχε  ανακαλύψει  έναν  μοναδικό  τρόπο 
να   ζωγραφίζει.   Κι   αυτόν   τον   δρόμο    πρόσμενε   τώρα   να 
ακολουθήσει έχοντας για σύντροφο την έμπνευση και την εκλεκτή 
της καρδιάς του. 
  Ο  Σταύρος,  πάλι,  φερόταν  σαν  να  αποδεχόταν  το  κατάντημά 
του.  Κάποτε  θα το πλήρωνε.  «Εδώ  θα  σαπίσω»,  σκεφτόταν.  Απ’ 
την  αρχή  το  κλειστό  περιβάλλον  της  φυλακής  τον  έκανε  να 
δυσφορεί.  Μια ζωή φυγάς και τώρα φυλακισμένος σαν  θηρίο στο 
κλουβί·  σ’  έναν  τάφο  ψυχών.  Γρήγορα  απέκτησε  συμπτώματα 
κατάθλιψης,  όπως  και  τόσοι  άλλοι  κρατούμενοι. Έ νιωθε  άδειος, 
λυπημένος, αλλά και ένοχος για ό,τι κακό προξένησε. 
  Μετά λίγο καιρό, πληροφορήθηκε ότι στην πτέρυγά τους υπήρχε 
ένας ψυχίατρος, από τον οποίο οι φήμες έλεγαν πως ωφελήθηκαν 
αρκετοί  κρατούμενοι.  Άρχισε  να  τον  παρατηρεί  πιο  προσεκτικά 
όταν τον έβλεπε στο προαύλιο και στους διαδρόμους του κτηρίου, 
κι όλο σκεφτόταν να βρει μια αφορμή να του μιλήσει. Δεν έπαιρνε 
όμως την  πρωτοβουλία  θεωρώντας αδιανόητο να  ζητήσει  βοήθεια 
ή να βγάλει τα σώψυχά του. 
  Κάποια  στιγμή η  καταθλιπτική  εικόνα του  έγινε  αντιληπτή  από 
τον   Σωκράτη,    ο   οποίος    ρώτησε    για   κείνον,  οπότε    και 
πληροφορήθηκε ότι ήταν ένα ψυχικό ράκος κι όλο μιλούσε για τον 
θάνατο. 
  Μια  χειμωνιάτικη   μέρα  που  τον   είδε   μόνο  να  προχωράει 
κατηφής στο προαύλιο με τα χέρια στις τσέπες, έκανε πρώτος το 
βήμα να τον πλησιάσει. 
  «Καλημέρα», τον χαιρέτισε και συνέχισε να βαδίζει μαζί του. 
  «Πού τη βλέπεις;» έκανε απορημένος ο Σταύρος ζαρώνοντας τα 
φρύδια του. «Πάνε οι καλές μέρες». 
  «Κάποτε  ένας  μεγάλος  φιλόσοφος  είχε  πει  πως τα  ανθρώπινα 
πάθη ακολουθούν επίμονα ό,τι προκαλεί πόνο». 
  «Πληρώνουμε τα πάθη μας θες να πεις;» 
  «Φυσικά». 
  «Και  χωρίς  πάθη  τι  νόημα  θα  ’χε  η  ζωή;  Ξέρεις  εσύ  κανέναν 
αναμάρτητο;» 
  «Δύο δυνάμεις υπάρχουν στη ζωή μας. Της δημιουργίας και της 
καταστροφής. Δυστυχώς όμως πολλοί ακολουθούν τη δεύτερη και 
ξέρεις γιατί;» τον ρώτησε για να τονώσει το ενδιαφέρον του. 
  «Όχι». 
  «Γιατί  δεν  απαιτεί  καμιά  προσπάθεια.  Απλώς  αφήνεις  τα 
ένστικτά σου να σε ρίξουν στις καταστροφικές επιλογές σου». 
  «Δεν το κατάλαβα καλά. Μπορείς να το κάνεις λιανά;» 
  «Βλέπεις αυτό;» του είπε ο Σωκράτης βγάζοντας απ’ την τσέπη 
του ένα πακέτο τσιγάρα. «Αν το αφήσω απ’ το χέρι μου θα πέσει 
κάτω, γιατί ακολουθεί τον νόμο της βαρύτητας. Όλα τείνουν προς 
αυτή  την  κατεύθυνση,  ακόμη  και  οι  άνθρωποι.  Η  προσπάθεια 
όμως  είναι  που  κάνει  τη  διαφορά:  ότι  το  συγκρατώ  εδώ  με  το 
χέρι μου και δεν τ’ αφήνω να πέσει κάτω». 
  Ο   Σταύρος   κοντοστάθηκε   και  τον   κοίταξε   με   μεγαλύτερο 
ενδιαφέρον τώρα. 
  «Ακούγεται  ότι  μερικοί  από  την  πτέρυγα  βρήκαν  γαλήνη  μαζί 
σου. Αληθεύει;» 
  «Όποιος  θέλει  να  σωθεί,  βρίσκει τον  δρόμο  κι  όποιος δεν  θέλει 
να σωθεί, δεν σώζεται». 
  «Λένε πως έχεις έναν δικό σου τρόπο να θεραπεύεις». 
  «Εγώ δεν κάνω και πολλά πράγματα, οι ίδιοι με τη θέλησή τους 
αλλάζουν.  Απλώς  τους  βοηθάω  να  συγκρατήσουν  τα  επιθετικά 
τους  ένστικτα,  ό,τι  έκανε  και  σένα  να  εξαγριωθείς τόσο  ώστε  ν’ 
αφαιρέσεις μια ζωή». 
  Ο  Σταύρος χαμήλωσε  ένοχα το  βλέμμα  μόλις του  μίλησε για το 
έγκλημά του. 
  «Έ χεις  δίκιο»,  παραδέχτηκε.  «Έ χασα  τον  έλεγχο  μέσα  σε  μια 
στιγμή». 
  «Όλοι τον χάνουμε  πολλές  φορές,  αλλά  δεν  φτάνουμε  όλοι  στα 
άκρα». 
  «Ναι…» συμφώνησε σκεφτικός. 
  «Εσύ μάλλον είχες βάλει άλλες προτεραιότητες». 
  «Τα λεφτά μ’ ένοιαζαν πιο πολύ απ’ όλα». 
  «Και τι κέρδισες τελικά;» 
  «Να  κάνω  τη  ζωή  μου  κόλαση»,  είπε  πικρόχολα.  «Έ ρχονται 
ώρες  που  νιώθω  σαν  να  ’μαι  χωμένος  βαθιά  μέσα  στον  βούρκο 
και δεν ξέρω από πού να πιαστώ». 
  «Αν   ψάξεις   πιο   πολύ,   θα  βρεις   τον   τρόπο»,   του   είπε 
συγκαταβατικά ο Σωκράτης. 
  «Ξέρεις  να  μου  πεις  κανέναν  εσύ;  Γιατί  εγώ  τα  βλέπω  όλα 
μαύρα και άραχνα». 
  «Δεν  υπάρχει  κανένα  μαγικό  κλειδί  που  να  επιδρά  άμεσα.  Το 
πρώτο όμως που  μπορείς να κάνεις  είναι να διαχειριστείς ό,τι σε 
κάνει     να    πέφτεις     και     να    ξαναπέφτεις      συνέχεια, 
επαναλαμβάνοντας το ένα λάθος πίσω από το άλλο. Κι έπειτα να 
βρεις  έναν  σκοπό  για  τον  οποίο  θα  μπορούσες  να  θυσιάσεις 
πολλά. Γιατί αυτό θα σε κρατήσει μακριά απ’ την πτώση». 
  «Τι σκοπό ν’ αποκτήσω εδώ;» έκανε απελπισμένα. 
  «Να  διορθώσεις, να  σώσεις ό,τι  μπορεί να  σωθεί  απ’ τον  εαυτό 
σου.  Γιατί πάντα  θα υπάρχει  μια προσδοκία  μέσα σου που  θέλει 
από κάπου να πιαστεί και να μην πέσει κάτω όπως το πακέτο». 
  «Πώς ν’  αγιάσει  κανείς  στη  φυλακή  όταν  επικρατεί  ο νόμος το 
μεγάλο  ψάρι  να  τρώει  το  μικρό;  Αν  μαλακώσω,  θα  με  φάνε 
λάχανο.  Δεν  με  παίρνει…  Αν  ήμουν  σε  κανένα  μοναστήρι,  θα 
έκανα ευχαρίστως όσα λες, αλλά αυτά δεν περνάνε εδώ». 
  «Βρίσκομαι πάνω  από  έναν χρόνο  εδώ  κι  έχω  δει  βαρυποινίτες 
απαλλαγμένους από ενοχές να συμφιλιώνονται με τον εαυτό τους 
και να κοιμούνται το βράδυ με καθαρή συνείδηση. Δεν θέλω να σ’ 
το παίξω αυθεντία, ότι τα ξέρω όλα, αλλά απ’ όσα έχω δει κι έχω 
ακούσει στη ζωή μου πιστεύω κι εγώ πως οι άνθρωποι, ναι, είναι 
πολύ  δύσκολο  ν’  αλλάξουν.  Μπορούν  όμως  να  εξελίσσονται,  να 
βελτιώνονται κι έχουν δικαίωμα να το κάνουν όσο ζουν». 

                                  

Η  κουβέντα   μαζί  του  άναψε   μια  σπίθα  στη  σκοτεινιά  του 
Σταύρου.  Οι πράξεις του τον  είχαν  επηρεάσει τόσο,  ώστε να  μην 
μπορεί  να  βρει  πουθενά  ησυχία.  Ό μως  δεν  γινόταν  πλέον  να 
συνεχίσει  να  είναι  έρμαιο  της  βαρύτητας,  όπως το  διατύπωσε  ο 
ψυχίατρος. 
  Τις  επόμενες  ημέρες  ο  Σωκράτης  τον  έβλεπε  να  περιφέρεται 
σκεφτικός  στους  χώρους  της  φυλακής  και  αντιλαμβανόταν  τα 
διλήμματά   του.   Και   μια   μέρα   που   συναντήθηκαν   σ’   έναν 
διάδρομο, του είπε μονάχα μια κουβέντα: 
  «Ό σο  ζεις,  δικαιούσαι  και  μπορείς  να  διορθώνεις.  Σώσε  ό,τι 
σώζεται μέσα σου». 
  Από  διαίσθηση  ο  Σταύρος  αντιλαμβανόταν  πως  ήταν  ίσως  ο 
μόνος  άνθρωπος  που  μπορούσε να τον  βοηθήσει.  Το  έβλεπε  στην 
καθαρή ματιά του. Κανείς δεν τον κοίταξε ποτέ με τέτοιο τρόπο· 
κανείς δεν τον αποδέχτηκε όπως είναι. 
  Εκείνη  την  περίοδο  ο  Σωκράτης  κόντευε  να  ολοκληρώσει  την 
έρευνά  του.  Από  τις  αναλύσεις  φαινόταν  ότι  το  σύστημά  του 
μπορούσε  να  δώσει  ελπίδα  σε  κάθε  άνθρωπο,  ακόμη  και  σε 
κείνους  που  είχαν  κάνει  βαριά  παραπτώματα. Όπως  ο  Σταύρος, 
που  με  το  σκεπτικό  «Τι  έχω  να  χάσω  αφού  τα  ’κανα  θάλασσα 
στη  ζωή  μου»,  αποφάσισε  κάποια  στιγμή  ν’  ακολουθήσει  βήμα 
βήμα τον δρόμο του Σωκράτη. 
  Οι   πρώτες   επαφές  τους   ξεκίνησαν   στο   προαύλιο,  για   να 
καταλήξουν  στο  κελί  του  Σωκράτη.  Άρχισαν  από  τις  σκέψεις 
θανάτου,  όπου  και  στάθηκαν  αρκετά  μέχρι  να  επουλωθεί  η  ρίζα 
του  κακού.  Ύστερα  μίλησαν  για  τα  στερημένα  παιδικά  του 
χρόνια,   όπως   και   για   την  κακοποίηση     που   δέχτηκε   στο 
αναμορφωτήριο,  αλλά  και  για  το  κακό  που  έσπειρε  σ’  άλλους 
ανθρώπους στα χρόνια της παρανομίας. 
  «Όλη η ζωή μου είναι γεμάτη από λάθη», είπε μελαγχολικά μια 
μέρα καθώς συνομιλούσαν στο κελί του Σωκράτη, καθισμένοι στα 
δυο αντικριστά κρεβάτια. 
  «Τα λάθη  μάς  κάνουν να  βουλιάζουμε, γιατί  δεν  αντέχουμε τον 
εσωτερικό  μας  διάλογο»,  παρατήρησε  εκείνος.  «Αν  δεν  σπάσει  ο 
κύκλος  της  επανάληψης,  τίποτα  καινούργιο  δεν  θα  μπορέσεις να 
εισπράξεις. Είπαμε, δεν αλλάζουμε, εξελισσόμαστε». 
  «Καλά τα λες, αλλά μου φαίνονται λίγο δύσκολα να γίνουν στην 
πράξη…» 
  «Να σε ρωτήσω κάτι;» 
  «Ασφαλώς». 
  «Αν  μάθαινες  κάποια  στιγμή,  έπειτα  από  κάποιες  τυχαίες 
ιατρικές εξετάσεις ας πούμε, ότι σε λίγο καιρό θα πεθάνεις, τι θα 
’κανες;» 
  Τον  σόκαρε  η  ιδέα  και  το  καλοσκέφτηκε  για  να  δώσει  μιαν 
απάντηση. 
  «Πριν λίγο καιρό  ίσως και να το δεχόμουν σαν θεία δίκη. Τώρα 
θα προσπαθούσα να χαρώ όσο γίνεται το υπόλοιπο της ζωής μου 
ή θα κινούσα γη και ουρανό για να κάνω κάτι σημαντικό». 
  «Άρα  αυτό  είναι  το  επιθυμητό  για  σένα.  Βλέπεις  που  αρχίζεις 
να ξεκαθαρίζεις τι θέλεις τελικά, ανεξάρτητα μ’ όσα μπορεί να σε 
βασανίζουν;» 
  Ο Σταύρος δεν αποκρίθηκε αμέσως – ήθελε λίγο χρόνο μέχρι να 
το χωνέψει καλά. Ύστερα μουρμούρισε: 
  «Δεν το περίμενα…» 
  «Σ’  αυτή  την  περίπτωση  σε  ποιους  ανθρώπους  θα  ’λεγες  ότι 
τους αγαπάς;» 
  «Μήπως έχω και κανέναν;» 
  «Και γιατί δεν αποκτάς τώρα; Ξεκίνα απ’ τους ανθρώπους που 
αδίκησες.  Κάνε  διορθωτικές  κινήσεις».  Τον  είδε  να  συλλογίζεται 
και του έδωσε λίγο χρόνο πριν τον ρωτήσει: «Τι σκέφτεσαι;» 
  «Κάποιον  που  πρόδωσα  κάποτε…»  είπε  διστακτικά  και  στη 
θύμησή του ανέσυρε θαμπές εικόνες από τον Χάρη. 
  «Θέλεις να μου πεις περισσότερα;» τον παρότρυνε. 
  «Πριν  μερικά  χρόνια  έτυχε  να  κάνω  μια  απαγωγή  με  κάποιον 
άλλον. Ή ταν  ντρέτος  χαρακτήρας.  Δώσαμε  υπόσχεση  αναμεταξύ 
μας   ότι   σε   περίπτωση   που   έπιαναν   κάποιον   από   μας,  να 
μοιραζόμασταν  όπως  και  να  ’χει  τα  λεφτά  απ’  τα  λύτρα.  Ε,  τα 
’φερε έτσι η κακιά στιγμή και οι μπάτσοι συνέλαβαν εκείνον, ενώ 
εγώ πήρα τα λεφτά κι εξαφανίστηκα». 
  «Σε  ποιο  μέρος  έγινε  η  απαγωγή;»  τον  ρώτησε  με  περιέργεια, 
γιατί του θύμιζε την περίπτωση του φίλου του. 
  «Στη Θεσσαλονίκη». 
  Ο   Σωκράτης     ανατρίχιασε.    Προσπάθησε      να   κρατήσει   την 
αυτοκυριαρχία του και κάπως αόριστα του είπε: 
  «Πώς τον έλεγαν, θυμάσαι;» 
  «Χάρη». 
  «Χάρη!»  επανέλαβε  ο  Σωκράτης  και  η  καρδιά  του  άρχισε  να 
χτυπάει πιο δυνατά. «Και τι απέγινε αυτός, ξέρεις;» 
  «Όχι». 
  «Ούτε ρώτησες να μάθεις;» 
  «Ποτέ». 
  «Πώς αισθάνεσαι τώρα γι’ αυτό που ’κανες;» 
  «Ντροπή»,  είπε  ο  Σταύρος  με  σιγανή  φωνή  και  σηκώθηκε 
απότομα από το κρεβάτι κι έφυγε απ’ το κελί. 
  Εκείνο  το  βράδυ  δεν  μπόρεσε  να  κλείσει  μάτι.  Στον  νου  του 
γυρόφερναν  σαν  στοιχειά  οι  ανθρώπινες  ψυχές  που  αφαίρεσε  με 
το  ίδιο  του  το  χέρι.  Την  άλλη  μέρα  το  πρωί  στα  μάτια  του  είχε 
αποτυπωθεί  όλη  η  καταχνιά  του  νυχτερινού  του  μαρτυρίου. 
Αναστατωμένος,  μετά  την  καταμέτρηση  των  κρατουμένων,  έναν 
άνθρωπο  ήθελε  να  δει  μονάχα,  τον  Σωκράτη.  Στάθηκε  σε  μια 
γωνιά  για  να  παρατηρεί  από  μακριά  την  είσοδο  του  κελιού  του, 
μέχρι να βρει την κατάλληλη ευκαιρία να μπει, γιατί ήθελε να του 
μιλήσει κατ’ ιδίαν. Ύστερα από κανένα μισάωρο είδε τον Μιχάλη, 
τον   νέο   συγκρατούμενο   του   Σωκράτη,   να   βγαίνει   με   δυο 
μαστραπάδες  στο  χέρι  και  να  κατευθύνεται  προς  τις  σκάλες 
πηγαίνοντας να πάρει το πρωινό ρόφημα. Τότε  ξεκόλλησε απ’ τη 
γωνιά  του  και  με  γρήγορα  βήματα  πήγε  στο  κελί  του,  την  ώρα 
που εκείνος δίπλωνε τις κουβέρτες του. 
  «Καλημέρα», τον χαιρέτισε με βαριά φωνή. 
  «Καλημέρα»,  ανταπέδωσε  και  ο  Σωκράτης,  αλλά  βλέποντας τη 
συννεφιά στο βλέμμα του ανησύχησε. «Τι έχεις;» 
  «Από  την  ώρα  που  σε  συνάντησα,  μου  αναστάτωσες  τη  ζωή. 
Νομίζω ότι είναι καλύτερα να ζω όπως ξέρω εγώ». 
  «Αν δεν τ’ αντέχεις, θα σ’ το συμβούλευα κι εγώ». 
  «Είναι προτιμότερη η άγνοια. Αυτό να ξέρεις». 
  «Τι φοβάσαι, Σταύρο;» τον ρώτησε ξαφνικά ο Σωκράτης. 
  «Τίποτα δεν φοβάμαι…» 
  «Μήπως σε αναστάτωσε η τελευταία αναφορά που κάναμε χτες 
για τον θάνατο;» 
  «Ε,  ναι,  λοιπόν,  αυτό  με  χάλασε!»  απάντησε  ο  Σταύρος  με 
ανεβασμένο τον τόνο της φωνής του. 
  Ο   Σωκράτης     τον   άφησε    να   ξεσπάσει.    Από    τη   χτεσινή 
συμπεριφορά του είχε αντιληφθεί τι ήταν εκείνο που τον έκανε να 
διακόψει απότομα τη συνομιλία τους – ήταν κάτι με το οποίο δεν 
μπορούσε  να  αναμετρηθεί:  ο  φόβος  του  θανάτου.  Στο  άκουσμά 
του τον  έπιανε  πανικός.  Σε  μια  στιγμή  που  άρχισαν  να  πέφτουν 
οι τόνοι, του είπε: 
  «Όπως οι περισσότεροι άνθρωποι, έτσι κι εσύ έχεις την τάση να 
θεωρείς  ότι  είσαι  αθάνατος  και  κάθε  αναφορά  στον  θάνατο  σου 
προκαλεί  δυσφορία.  Έ τσι  όμως  δεν  θα  μπορείς  να  εκφράζεις 
συναισθήματα στους άλλους, γιατί πιστεύεις ότι θα τους έχεις για 
πάντα.  Όταν  παραδεχτείς  πως  και  ο  θάνατος  είναι  μέρος  της 
ζωής   μας,   τότε   θα   ζεις   πραγματικά!   Τότε   θα   μπορείς  να 
καταλάβεις  πραγματικά  τι  είναι  η  βροχή,  τα  δέντρα,  ή  μια  καλή 
κουβέντα που θα πεις σε κάποιον». 

                                    

Αρκετοί   δύσπιστοι   βαρυποινίτες   ήταν   εντέλει   οι   καλύτεροι 
αποδέκτες     της    θεωρίας    του    Σωκράτη.      Φτάνοντας     στην 
ολοκλήρωση  της  έρευνάς  του,  ένα  από  τα  συμπεράσματά  του 
ήταν ότι οι άνθρωποι που τα έχουν κάνει  θάλασσα στη ζωή τους, 
είναι  πιο  ευαίσθητοι  σε  μηνύματα  αλήθειας.  Τελικά,  ο  Σταύρος 
αποφασίζοντας  να  ακολουθήσει  ξανά  τα  βήματα  του  Σωκράτη, 
άνοιξε  μια  νεα  προοπτική  στη  ζωή του. Ύστερα  από τρεις  μήνες 
κατανοούσε  πλέον  γιατί  τα  βίαια  ένστικτά  του  κυριαρχούσαν 
απέναντι  στη  λογική  του  και  γιατί  κάθε  βράδυ  τον  τύλιγαν  οι 
ενοχές. Δεν μπορούσε να δώσει πίσω τις ζωές που είχε αφαιρέσει, 
αν και το διπλό στυγερό έγκλημά του στο Κερατσίνι ποτέ δεν το 
αποκάλυψε στον Σωκράτη. 
 Ή ταν σαν μια σανίδα σωτηρίας για τον Σταύρο από την κόλαση 
που βίωνε μέχρι πρότινος. Άρχισε να βλέπει αλλιώς τον κόσμο, με 
σχετική επίγνωση. Αποκτούσε την ικανότητα να αισθάνεται και να 
κρίνει αν αυτό που κάνει λειτουργεί θετικά ή όχι. 
  «Ακόμη   υπάρχουν   κατάλοιπα   μέσα   μου   και   δεν   λένε   να 
φύγουν», του  είπε  απολογητικά  ο  Σταύρος μια  ανοιξιάτικη  μέρα 
καθώς περπατούσαν μαζί στο προαύλιο. 
  «Μάθε  να  παρακάμπτεις  κάθε  τι  κακό  που  περνάει  απ’  τις 
σκέψεις  σου  και  στρέψου  στο  καλό.  Κάνε το  μυαλό  σου  φίλο  κι 
όχι εχθρό». 
  «Σκέφτομαι να κάνω κάτι μήπως και εξιλεωθώ για το κακό που 
έσπειρα». 
  «Ξεκίνα με διορθωτικές κινήσεις». 
  «Κι  άλλη  φορά  το  συζητήσαμε,  αλλά  μέσα  απ’  τη  φυλακή  τι 
μπορώ να διορθώσω;» 
  «Έ χεις τη δυνατότητα να το κάνεις απ’ όπου κι αν βρίσκεσαι». 
  Από  εκείνη τη  μέρα  και  μετά,  ο  Σταύρος  απέσυρε την προσοχή 
του   από   τα   ατέλειωτα   γιατί   και   συγκεντρώθηκε   στο   πώς 
μπορούσε     να   επανορθώσει.     «Άλλους    σκότωσα,    άλλους    θ’ 
αναστήσω»,  έλεγε  μέσα του  και  αναθαρρούσε, γιατί  υπήρχε  κάτι 
φωτεινό πλέον στο μυαλό του. Έ νιωσε ανακούφιση με την ιδέα να 
κάνει κάτι χρήσιμο στη ζωή του. 
  Η πρώτη του κίνηση θα ήταν να ζητήσει ειλικρινή συγγνώμη από 
όσους   αδίκησε.   Ανάμεσά   τους   περιλάμβανε   και   τον   Χάρη. 
Έ χοντας πλέον απεριόριστη εμπιστοσύνη στον Σωκράτη και με τα 
χρήματα που είχε φυλαγμένα, το δεύτερο που σκεφτόταν ήταν να 
χρηματοδοτήσει το σύστημά του. Να μπορούν να θεραπεύονται κι 
άλλοι σαν τον ίδιο που αποζητούν ένα βάλσαμο για την ψυχή. 
  Μια  από  εκείνες  τις  μέρες  ο  Σταύρος  πήγε  στην  υποτυπώδη 
βιβλιοθήκη  της  φυλακής  για  να  επιστρέψει  το  βιβλίο  που  μόλις 
είχε διαβάσει.  Ο Σωκράτης,  μεταξύ άλλων, του  μετέδωσε και την 
αγάπη  του  για  τα  βιβλία,  όπως  και  σ’  όλους  σχεδόν  τους 
κρατούμενους  που  συμμετείχαν  στην  έρευνά  του.  Εκεί  έπεσε 
πάνω  στον  Σωκράτη  που  εκείνη  την  ώρα  μελετούσε  σ’  ένα 
τραπέζι, έχοντας μπροστά του δύο τρία βιβλία ανοιγμένα. 
  «Θέλω να σου μιλήσω», του είπε με σοβαρό ύφος. 
  «Ορίστε,   σ’   ακούω»,    αποκρίθηκε     πρόθυμα     ο  Σωκράτης 
βγάζοντας τα γυαλιά που φορούσε. 
  Ο  Σταύρος  κάθισε  σε  μια  καρέκλα  και  του  φανέρωσε  τις 
σκέψεις  του  για  τις  διορθωτικές  κινήσεις  που  σκόπευε  να  κάνει. 
Η επιλογή του να ενισχύσει οικονομικά το σύστημά του ξάφνιασε 
τον Σωκράτη. Ή ταν το μόνο που δεν περίμενε ν’ ακούσει και δεν 
ήξερε πώς να το διαχειριστεί. 
  «Το θέλεις πραγματικά ή για να ελαφρύνεις τη συνείδησή σου;» 
τον ρώτησε, έτσι, για να πει κάτι. 
  «Το  θέλω όσο τίποτ’  άλλο στον  κόσμο. Άλλωστε τι να τα  κάνω 
εγώ  πλέον  τα  λεφτά;  Μου  είναι  άχρηστα,  αφού  θα  σαπίσω  εδώ 
μέσα ή θα μου τα φάνε άλλοι». 
  «Το  χρήμα  είναι  ουδέτερο  και  χρωματίζεται  από  την  πρόθεση 
αυτού που το κατέχει. Μπορεί να γίνει μαύρο, μπορεί και άσπρο. 
Εσύ διαλέγεις!» 
  «Πρώτη φορά νιώθω τόσο καλά με τον εαυτό μου». 
  «Εφόσον  φτάσαμε  σ’  αυτό  το  σημείο,  έχω  κι  εγώ  κάτι  να  σου 
πω  που  μέχρι  σήμερα  δεν  το  μοιράστηκα  μαζί  σου»,  είπε 
σκεφτικός  ο  Σωκράτης.  «Γνωρίζω  καλά  τον  Χάρη,  τον  συνεργό 
σου στην απαγωγή. Εδώ εξέτισε την ποινή του. Δεν τον πρόλαβες 
για μία μέρα. Στο ίδιο κελί μέναμε πάνω από έναν χρόνο». 
  Ο   Σταύρος   έμεινε   κατάπληκτος   με   την   αποκάλυψη   του 
Σωκράτη.  Είχε  ακούσει  κι  άλλες  φορές  να  αναφέρονται  σε 
κάποιον Χάρη,  αλλά  πού  να το  φανταστεί.  Να  λοιπόν τώρα  που 
οι  συγκυρίες  τον  έφερναν  και  πάλι  μπροστά  του  και  γεμάτος 
περιέργεια ζήτησε να μάθει περισσότερα για κείνον. 
  «Έ να μόνο θα σου πω για τον Χάρη. Είναι άνθρωπος που αξίζει 
να  τον  έχει  κάποιος  φίλο»,  σχολίασε  στο  τέλος  ο  Σωκράτης. 
«Όποτε  θελήσεις  να  επικοινωνήσεις  μαζί  του,  μπορώ  να  σου 
δώσω το τηλέφωνό του». 
  «Συνήθως  έκανα  δουλειές  με  ανθρώπους  που  άξιζε  να  τους 
εξαπατάς.  Μόνο  στον  Χάρη  δεν  άξιζε  να  συμπεριφερθώ  έτσι… 
Τον  πούλησα  χωρίς  σκέψη,  χωρίς  δικαιολογία»,  αποκρίθηκε  ο 
Σταύρος μετανιωμένος. 

                                    
Με  τις  ώρες  καθόταν  εκείνον  τον  καιρό  δίπλα  απ’  το  παράθυρο 
του  κελιού του  στον  δεύτερο  όροφο  και  αγνάντευε  πέρα  από τα 
αγκαθωτά  συρματοπλέγματα της  φυλακής τα  δέντρα, το  σχολείο 
με  τις  παιδικές  ανέμελες  φωνές  και  τον  γαλάζιο  ουρανό,  που 
συχνά  πυκνά  τον  σκέπαζαν  τα  σύννεφα.  Όλα  τώρα  γύρω  του 
αποκτούσαν      άλλο   νόημα,    καθάριο,    σαν   μετά    τη   βροχή. 
Αναγνώριζε  πλέον  ότι  η  ευτυχία  είναι  κάτι  που  σου  δίνει  χαρά 
τώρα και στο μέλλον. 
  Ακόμη  και  η  συμπεριφορά  του  προς  τους  άλλους  άλλαξε 
σταδιακά.     Ή ταν     κοινωνικός,     πρόσχαρος,      θαρρείς    και 
αποσκοπούσε στο να βάψει με νέα χρώματα τη ζωή του. Μέσα σ’ 
αυτό το  ρευστό  ποτάμι της  αλλαγής του,  αποφάσισε  να  περάσει 
στην υλοποίηση των σχεδίων του και στη δράση. Βιαζόταν σαν να 
’θελε να προλάβει το αύριο που θα ’ρθει… 
 Έ να  πρωινό  Τετάρτης,  τέλη  Μαΐου,  πήγε  να  ανακοινώσει  τις 
αποφάσεις του στον Σωκράτη. Ο άλλοτε αγέλαστος άνθρωπος, με 
τη  σκοτεινιά  στα  μάτια,  τώρα  ήταν  ευδιάθετος,  λες  κι  ήταν 
κάποιος άλλος. 
  «Καλημέρα!» χαιρέτισε πρόσχαρα. 
  «Καλημέρα, Σταύρο. Σε βλέπω κεφάτο σήμερα. Τι συμβαίνει;» 
  «Κάθε μέρα είναι πια μια άλλη μέρα για μένα». 
  «Θυμάσαι   την   πρώτη   φορά   που   σε   καλημέρισα   τι   μου 
απάντησες;» 
  «Και  βέβαια  το  θυμάμαι.  Ξεχνιέται;  “Πού  τη  βλέπεις;”  Τώρα 
όμως  είναι  διαφορετικά… Ή ρθα να  σου  ζητήσω το τηλέφωνο του 
Χάρη». 
  «Έ φτασε λοιπόν η ώρα». 
  «Ναι και ελπίζω να δεχτεί τη συγγνώμη μου… Δεν ξέρει τίποτα, 
ε; Έ τσι δεν είναι, γιατρέ μου;» 
  «Τίποτε απολύτως. Όπως είχαμε συμφωνήσει». 
  «Γράψε μου τον αριθμό του, όπως επίσης και της γυναίκας σου. 
Θέλω να συνεννοηθώ μαζί της για τα πρακτικά θέματα». 
  «Σαν  να  βιάζεσαι  να  τα  προλάβεις  όλα  σήμερα»,  σχολίασε  ο 
Σωκράτης. 
  «Ναι,  θέλω  να  κερδίσω  όσο  πιο  γρήγορα  το  έδαφος  που 
έχασα». 
  «Αύριο  θα  είναι  εδώ η  Ελευθερία.  Μπορείς να της  μιλήσεις και 
να δείτε μαζί εάν είναι εφικτό να γίνει πραγματικότητα αυτό που 
θέλεις.  Γιατί  εγώ  εκ των  πραγμάτων  δεν  μπορώ  να  συμμετάσχω 
σ’ αυτό». 
  Με ένα μικρό χαρτάκι στο χέρι ο Σταύρος, όπου ήταν γραμμένο 
το τηλέφωνο του Χάρη, κλωθογύριζε αρκετή ώρα τώρα γύρω από 
έναν  τηλεφωνικό  θάλαμο,  και  πότε  σήκωνε  αναποφάσιστος  το 
ακουστικό,  πότε  το  ’κλεινε.  Δεν  έβρισκε  ακόμη  την  τόλμη  ή  τα 
κατάλληλα  λόγια.  Κάποια  στιγμή  που  περίμενε  υπομονετικά 
μέχρι  να  έρθει  ξανά  η  σειρά  του,  αντιλήφθηκε  τον  Σωκράτη  να 
κατεβαίνει  με  μια  πετσέτα  στον  ώμο  και  να  κατευθύνεται  προς 
τα  λουτρά.  Καμιά  εικοσαριά   μέτρα  πίσω  του  είδε  να  τον 
ακολουθεί  ένας Ρουμάνος,  ο  Μίκα, που  κάθε τόσο  έστρεφε  δεξιά 
αριστερά το  κεφάλι του  ανήσυχα. Ή ταν  ένας εύσωμος άντρας με 
μεγάλο τετράγωνο  κεφάλι,  πολύ  κοντά  μαλλιά  και χοντρό  λαιμό. 
Επρόκειτο για έναν ψυχρό εκτελεστή, που τα τελευταία χρόνια η 
κύρια  ασχολία του,  όταν  βρισκόταν  έξω  απ’ τη  φυλακή,  ήταν τα 
συμβόλαια θανάτου. Τον έφεραν πριν από μερικούς μήνες από τις 
φυλακές   Τρικάλων   κι   αμέσως   εντάχτηκε   στην   ομάδα   των 
σλαβόφωνων.  Στον  Σταύρο  φάνηκαν  ύποπτες  οι  κινήσεις  του. 
«Κάτι δεν πάει καλά», μουρμούρισε διαισθητικά. 
  Ο  Σωκράτης  μπήκε  στα  λουτρά  και  ύστερα  από  λίγο  βγήκαν 
δύο άλλοι κρατούμενοι που ανήκαν στην ομάδα του Μίκα. Ο ένας 
από  αυτούς  έκανε  νόημα  στον  Ρουμάνο  μόλις  διασταυρώθηκαν 
στον  διάδρομο  κι  εκείνος  αργά  πέρασε  μέσα.  Η  ανησυχία  του 
Σταύρου  κορυφώθηκε. Έ τρεξε  αμέσως,  άνοιξε την πόρτα  και τον 
είδε  να  κρατά  στο  δεξί  του  χέρι  ένα  αυτοσχέδιο  μαχαίρι  και  να 
κατευθύνεται  αθόρυβα  προς τον  Σωκράτη,  που  αμέριμνος  εκείνη 
τη στιγμή λουζόταν. 
  «Σωκράτη, φυλάξου!» φώναξε δυνατά για να τον ακούσουν και 
οι φρουροί κι έπεσε πάνω στον Ρουμάνο. 
  Του  άρπαξε το χέρι  που  κρατούσε το  μαχαίρι  και  με την  ορμή 
του  τον  έριξε  στο  βρεγμένο  δάπεδο,  όπου  άρχισαν  να  παλεύουν 
λυσσαλέα. Σηκώθηκαν χτυπώντας ο ένας τον άλλο, ενώ ο Σταύρος 
συνέχιζε   να   κρατά   γερά   το   χέρι   του   δράστη.   Στο   τέλος 
επικράτησε  ο  πιο  δυνατός,  ο  Ρουμάνος,  όταν  κατάφερε  να  τον 
στήσει στον τοίχο και να του καρφώσει το μαχαίρι στην κοιλιά. 
  Ξαφνικά  όλα  σίγησαν  γύρω  του.  Κοίταξε  αμήχανα  στα  μάτια 
τον  φονιά  σαν  να  μην  μπορούσε  να  πιστέψει  αυτό  που  έγινε. 
Εκείνη  τη  στιγμή  όλα  έμοιαζαν  με  ένα  όνειρο  που  τέλειωσε 
απότομα ή  με  ένα  μεγάλο  ψέμα που  είπαμε  στον  εαυτό  μας.  Τα 
γόνατά  του  λύγισαν  και  το  σώμα  του  γλίστρησε  στα  νοτισμένα 
πλακάκια του τοίχου. Έ πειτα  έγειρε  στο  πάτωμα,  κρατώντας  με 
τα δυο του χέρια την πληγή. Έ βλεπε τον θάνατο μπροστά του, μα 
δεν ήταν πλέον τόσο  ισχυρός όσο νόμιζε παλιά. Τώρα ένιωθε  μια 
παράξενη παραδοχή προς το μοιραίο. 
  «Ως  εδώ  ήταν  το  καντήλι  μου»,  σκέφτηκε  τη  στιγμή  που 
εμφανίστηκαν  στον  χώρο  οι  φύλακες  για  να  συλλάβουν  τον 
δολοφόνο. 
  Ο  Σωκράτης  σαστισμένος γονάτισε  πλάι του  και του  ’βαλε την 
πετσέτα    του   πάνω     στην   πληγή    για   να   σταματήσει    την 
αιμορραγία. Ύστερα ανασήκωσε το κεφάλι του και το ακούμπησε 
στα  γόνατά  του.  Λιγοψύχησε  νιώθοντας  ανήμπορος  να  κάνει  το 
παραμικρό  για  κείνον  που  θυσιάστηκε  για  χάρη  του.  Κι  όταν  ο 
Σταύρος  άνοιξε  τα  μάτια  του,  είδε  στο  βλέμμα  του  για  πρώτη 
φορά μια έκφραση γαλήνης όπως της θάλασσας. 
  «Δεν  πρόλαβα  να  διορθώσω…»  είπε  με  παράπονο  κι  αμέσως 
τον τύλιξε ο λήθαργος με το μαύρο πέπλο του. 
                           KEΦAΛAIO ΕΚΤΟ 

                                  Αυτό που είσαι είναι το δώρο του Θεού σ’ εσένα. 

                                Αυτό που γίνεσαι είναι το δικό σου δώρο στον Θεό. 

                                                             ΧΑΝΣ ΜΠΑΛΤΑΣΑΡ 

        Ο  ΑΠΟΓΕΥΜΑ  εκείνης  της  τραγικής  μέρας  είχε  φτάσει  και  η 
        Ελευθερία στο νησί. Στο  αεροδρόμιο την περίμενε η Φανή. 
ΤΕίχαν  ενημερωθεί  και  οι  δυο  από  τον  Σωκράτη  για  το 
συμβάν     και   αδημονούσαν       να   πάνε    στο    νοσοκομείο     όπου 
νοσηλευόταν  ο  Σταύρος  σε  πολύ  κρίσιμη  κατάσταση.  Πήραν  ένα 
ταξί  και  μόλις  ξεκίνησαν  η  Φανή  στράφηκε  προς την  Ελευθερία 
και της είπε: 
  «Αυτό είναι από τ’ άγραφα!» 
  «Τα  πιο τραγικά  σενάρια τα γράφει  η  ίδια  η  ζωή»,  σχολίασε  η 
Ελευθερία με την πολύχρονη εμπειρία της στα άδυτα της ψυχής. 
  «Ο  Χάρης  έπεσε  απ’  τα  σύννεφα  όταν  το  έμαθε.  Ακόμη  δεν 
μπορεί να το χωνέψει…» 
  «Λυπήθηκε για τον Σταύρο;» 
  «Είναι  ανάμικτα  τα  συναισθήματά  του.  Τον   ξάφνιασαν  οι 
συγκυρίες». 
  «Θα ’ρθει να τον δει; Τι λέει;» 
  «Δεν νομίζω. Ετοιμάζει το σπίτι στην Αθήνα και δεν το κουνάει 
από κει μέχρι να τελειώσει». 
  «Χαίρομαι που θα σας έχω κοντά μου». 
  «Είπαμε ν’ ανοίξουμε έναν άλλο δρόμο στη ζωή μας. Κι έπειτα 
ο Χάρης δεν θέλει με τίποτα να γυρίσει στα παλιά του λημέρια». 
  «Όλα  θα  πάνε  καλά,  θα  δεις.  Μόνο  σε  μας  δεν  ξέρω  τι  άλλο 
κακό  μπορεί  να  συμβεί  ακόμη.  Μετά  τη  σημερινή  απόπειρα 
άρχισα  πλέον  να  φοβάμαι  για  τα  χειρότερα»,  είπε  η  Ελευθερία 
σιγανά,  για  να  μην  την  ακούσει  ο  οδηγός  που  άκουγε  λαϊκά 
τραγούδια απ’ το ραδιόφωνο. 
  «Μα γιατί όμως; Δεν καταλαβαίνω τον λόγο». 
  «Απ’  ό,τι  φαίνεται  τον  θεωρούν  ακόμη  ενοχλητικό,  ίσως  και 
επικίνδυνο, γιατί κι εκεί μέσα δεν κάθεται με σταυρωμένα χέρια. 
Το  πιο  πιθανό  είναι  για  το  βιβλίο  που  γράφει  τώρα.  Η  αλήθεια 
του μάλλον καίει πολλούς και θέλουν να τη θάψουν», είπε καθώς 
συλλογιζόταν  τα  αίτια  που  μπορεί  να  κρύβονταν  πίσω  από  την 
απόπειρα. 
  Δεν έπεφτε έξω. Ο κυριότερος λόγος που ήθελαν να τον βγάλουν 
απ’ τη μέση ήταν γιατί ο Σωκράτης είχε εναντιωθεί ανοιχτά στην 
πολιτική  των  φαρμακευτικών  εταιρειών,  αλλά  και  στο  χάπι  που 
ερευνούσαν.     Άλλωστε     και   παλαιότερα     είχε  δημοσιοποιήσει 
κείμενά  του  για  τις  παρενέργειές  του,  που  λόγω  της  καταδίκης 
του  δεν  γίνονταν  και  τόσο  πιστευτά.  Εκείνος  όμως  διέθετε 
αποδεικτικά στοιχεία για όσα υποστήριζε, τα οποία, έστω και  με 
τη  μεσολάβηση  ενός  βιβλίου  ντοκουμέντου,  θα  μπορούσαν  να 
τινάξουν  τα  πάντα  στον  αέρα.  Οπότε  ο  Σωκράτης  ήταν  ένα 
αγκάθι  για  τον  κολοσσό  που  είχε  επενδύσει  πολλά  σ’  αυτό  το 
φάρμακο, ένα αγκάθι ανυπόφορο που έπρεπε να ξεριζωθεί… 
 Όταν  έφτασαν  στο  νοσοκομείο,  είχε  αρχίσει  να  βασιλεύει  ο 
ήλιος,  όπως  και  ο  Σταύρος.  Η  Φανή  γνωρίζοντας  καλά  τα 
κατατόπια κατευθύνθηκε στη  Μονάδα Εντατικής Θεραπείας,  εκεί 
που  νοσηλεύτηκε  και  ο  Χάρης.  Η  κατάστασή του  ήταν  πλέον  μη 
αναστρέψιμη λόγω της εσωτερικής αιμορραγίας στο λεπτό έντερο. 
  Στάθηκε  αδύνατον  να  τον  δουν  εκείνη  τη  μέρα,  αφού  ήταν  σε 
καταστολή.  Μόνο το  επόμενο  πρωί  μπόρεσαν,  όταν  ανέκτησε τις 
αισθήσεις   του.   Η   πρώτη   που   μπήκε   στον   θάλαμο   ήταν   η 
Ελευθερία. Η Φανή ακολουθούσε και καθώς περνούσε το κατώφλι 
της πόρτας σκεφτόταν πώς θα τον αντίκριζε ύστερα από όλα όσα 
μεσολάβησαν.  Αν  και  δεν  τον  είχε  δει  ποτέ  στη  ζωή  της,  τον 
αναγνώρισε από τις περιγραφές του Χάρη, από τα αετίσια μάτια 
του και τη σκληροτράχηλη όψη, κι ας ήταν ωχρό και ξέπνοο τώρα 
το πρόσωπό του. 
  Οι  δυο  γυναίκες  πήγαν  και  στάθηκαν  δίπλα  στο  κρεβάτι  του. 
Ή ταν  διασωληνωμένος,  με  διάφορα  μηχανήματα  και  ορούς πάνω 
απ’ το κεφάλι του. Η Ελευθερία πήρε πρώτη τον λόγο: 
  «Είμαι η Ελευθερία, η γυναίκα του Σωκράτη, κι από δω η Φανή, 
η γυναίκα του Χάρη». 
  «Σας ευχαριστώ που ήρθατε να με δείτε», είπε με σιγανή φωνή. 
  «Πονάς; Πώς είσαι;» 
  «Πάει πια για  μένα. Τόσο ήταν. Κι ήθελα να κάνω  μια φορά κι 
εγώ κάτι καλό στη ζωή μου». 
  «Ή δη  έκανες  το  πιο  μεγάλο.  Έ σωσες  έναν  άνθρωπο.  Ό σα 
ευχαριστώ και να σου πω, θα  ’ναι λίγα. Θα σε ευγνωμονούμε για 
πάντα, κι εγώ και ο Σωκράτης». 
  «Κοντά  του,  έστω  κι  αργά…  κατάφερα  να  βάλω  λίγο  φως  στη 
ζωή μου. Πες του ότι δεν ήταν γραφτό να κρατήσει για πολύ». 
  Η Φανή  μέχρι τότε δεν είχε βγάλει κουβέντα και η αναστάτωσή 
της   ήταν   φανερή   στο   αναψοκοκκινισμένο   πρόσωπό   της.   Ο 
Σταύρος  ακούμπησε  το  θολό  βλέμμα  του  πάνω  της  και  τη 
ρώτησε: 
  «Ο Χάρης;…» 
  «Είναι στην Αθήνα». 
  «Θα ’θελα πολύ να τον έβλεπα. Τι κάνει;» 
  «Τώρα  κάνει  θαύματα  με τα χέρια του», του  απάντησε η Φανή 
κι ο νους της έτρεξε στα ζωγραφικά του έργα. 
  «Βρήκε τον δρόμο του δηλαδή;» 
  «Αργά ή γρήγορα κάποτε θα τον έβρισκε». 
  «Θέλω να του ζητήσω να  με συγχωρέσει για ό,τι έκανα. Και το 
λέω μέσα απ’ την καρδιά μου». 
  «Υπάρχει  κι  ένας  φόνος  στο  Κερατσίνι  που  πήγαν  να  τον 
φορτώσουν στον Χάρη. Γι’ αυτό τι έχεις να πεις;» 
  Ο Σταύρος σώπασε. Είχαν φτάσει στο πιο ευαίσθητο σημείο. 
  «Βρέθηκε  πάνω  του  το  όπλο  που  του  ’δωσες  εσύ»,  συνέχισε  η 
Φανή. 
  «Ο  Χάρης  δεν  έχει  καμιά  ανάμιξη  σ’  αυτό  το  φονικό.  Όλα 
βαραίνουν  εμένα  και  τώρα  πια  οφείλω  να  τ’  ομολογήσω.  Ξέρω 
ότι  μια απλή συγγνώμη δεν φτάνει για να κλείσει τις πληγές.  Γι’ 
αυτό, Φανή, θέλω και έμπρακτα να επανορθώσω. Να του δώσω… 
ένα ποσό απ’ το μερίδιό του». 
  «Ο  Χάρης  άλλαξε.  Τα  ’σβησε  όλα  αυτά  και  δεν  θέλει  να  έχει 
καμιά  σχέση  με  το  παρελθόν  του. Ό ,τι  έγινε,  έγινε»,  αποκρίθηκε 
εκείνη. 
  «Ας  πάνε τότε  όλα για  έναν  σκοπό για τον  οποίο  σίγουρα  δεν 
θα  πει  όχι».  Και  γυρνώντας  στην  Ελευθερία  πρόσθεσε:  «Από 
σένα περιμένω μεγαλύτερη κατανόηση… Έ χω κάτι λεφτά σε λίρες 
κρυμμένα στο σπίτι  μου στη Δροσοπηγή. Για  μένα είναι άχρηστα 
πλέον εκεί που θα πάω και δεν ανήκουν σε κανέναν… Θέλω να τα 
πάρεις  και  να  κάνεις  ένα  ίδρυμα,  όπως  συνεννοήθηκα  με  τον 
Σωκράτη,  όπου  θα  μπορούν  να  έρχονται  οι  άνθρωποι  και  να 
θεραπεύονται… Μίλησα με τον Σωκράτη γι’ αυτό. Ό ,τι καλό είδα 
εγώ    από   κείνον,   να   το   βρουν    κι  άλλοι…»     μουρμούρισε 
ξεψυχισμένα.  «Είναι  η  τελευταία  μου  επιθυμία…  Μη  μου  τη 
στερήσεις.  Θα  σου πω πού  είναι  κρυμμένα  κι  εσύ  μετά  κάνε ό,τι 
νομίζεις. Μόνο πάρε τώρα χαρτί και μολύβι και γράφε…» 
  Η Ελευθερία έβγαλε απρόθυμα ένα μικρό σημειωματάριο κι ένα 
στιλό  απ’  την  τσάντα  της,  και  ύστερα  εκείνος  άρχισε  να  της 
εξηγεί  πού  ακριβώς  βρίσκονταν  οι  λίρες  –  ένας  θησαυρός  που 
απέκτησε  σταδιακά  τα  τελευταία  χρόνια,  χωρίς  να  τον  χαρεί 
ποτέ·  τον  ικανοποιούσε  μόνο  η  θέα  του  χρυσού,  ένα  απωθημένο 
που  ’χε από μικρός. Τώρα πια έμοιαζε με απατηλό όνειρο, καθώς 
καιροφυλακτούσε       ο   Χάρος…      Και    σαν    τέλειωσε,    ένιωσε 
ανακούφιση  αλλά  και  πληρότητα  μαζί.  Εκπληρωνόταν  έστω  και 
την έσχατη στιγμή ο στόχος του. Να κάνει κάτι καλό στη ζωή του, 
που θα ωφελούσε πολύ κόσμο… 
  Συντετριμμένες  βγήκαν  απ’  το  δωμάτιο  κι  αμέσως  η  Φανή 
τηλεφώνησε  στον Χάρη  μεταφέροντας τη  συγγνώμη του  Σταύρου 
και ό,τι άλλο ειπώθηκε μεταξύ τους. 
  «Είναι  εντυπωσιακή  η  αλλαγή του»,  παρατήρησε  επιφυλακτικά 
εκείνος.  «Ό σο  για  τα  παλιά,  τα  ξεγράφω  τελείως.  Αυτό  να  του 
πεις  αν  τον  ξαναδείς.  Μα  για  λεφτά  δεν  θέλω  ν’  ακούσω 
κουβέντα. Δεν ξαναγυρνάω με τίποτα πίσω». 
  «Είναι   άλλος   άνθρωπος  τώρα,  Χάρη.  Αν  τον   έβλεπες,   θα 
καταλάβαινες.  Και  δεν  θα  ’ταν  κακή  ιδέα  να  ’ρχόσουν  να  τον 
δεις». 
  «Αν   ερχόμουν,   θα   ήταν   σαν   να   ζητούσα   από   εκείνον   ν’ 
αναγνωρίσει  ότι  με  αδίκησε. Όχι,  Φανή,  τη  συγγνώμη  του  πλέον 
δεν   την   έχω   πραγματικά      ανάγκη.    Μου    αρκεί   που    έχω 
τακτοποιήσει μέσα μου το παρελθόν». 
 Όταν νύχτωσε, άφησε την τελευταία του πνοή ο Σταύρος. Μόλις 
που  πρόλαβε  να  τον  κοινωνήσει  ο  ιερέας  των  φυλακών,  στον 
οποίο εξομολογήθηκε και τους δύο φόνους του στο Κερατσίνι. Δεν 
νοιάστηκε κανείς για τον θάνατό του. Δεν είχε ούτε έναν άνθρωπο 
δικό  του  να  τον  θρηνήσει,  εκτός  απ’  τον  Σωκράτη.  Θυσιάστηκε 
για  να τον  σώσει.  Ποιος; Έ νας κακοποιός που  θέλησε  να γίνει  ο 
ίδιος  γέφυρα  για  να  μεταδοθεί  ευρύτερα  η  θεραπευτική  γνώση 
του. 

                                   

Ο  Σταύρος  θάφτηκε  στο  κοιμητήριο  του  μικρού  ορεινού  χωριού 
του   στη    Μάνη.    Στην    κηδεία    του   παραβρέθηκαν       καμιά 
δεκαπενταριά συγχωριανοί του και  μακρινοί συγγενείς – όσο για 
την αδελφή του στον Καναδά, αγνοούνταν η τύχη της. Το ύστατο 
χαίρε  ήρθαν  να  αποδώσουν  και  ο  Χάρης  με  τη  Φανή  και  την 
Ελευθερία,   η   οποία   είχε   αναλάβει   και   τη   διαδικασία   της 
μεταφοράς του στα πατρικά χώματα. 
  Μετά τον  θάνατό του  η  Ελευθερία  επωμίστηκε  και τις  ευθύνες 
που  είχαν  να  κάνουν  με  την  τελευταία  επιθυμία  του.  Είχε  στα 
χέρια  της  τον  χάρτη  του  θησαυρού  αλλά  δίσταζε…  Φοβόταν 
μήπως  μπλέξει  κι  όταν  το  συζήτησαν  με  τον  Σωκράτη  στο 
επόμενο επισκεπτήριο, εκείνος την ενθάρρυνε να συνεχίσει. 
  «Πες ότι όλα έγιναν και για έναν άλλον λόγο. Γιατί η προσφορά 
του  Σταύρου  αγγίζει  άμεσα  και το  δικό  μας όνειρο», της  μίλησε 
μεταφορικά  πίσω  από το τζάμι  που τους χώριζε.  «Έ τσι  βάζουμε 
τις  βάσεις  για  τη  θεωρία  μας.  Έ να  μεγάλο  κέντρο  που  θα 
λειτουργεί  ως  κοινωφελές  ίδρυμα  και όπου  θα  μπορεί να  βρίσκει 
καταφύγιο κάθε κατατρεγμένος». 
  «Να  γίνει  πραγματικότητα  η  ιδέα  μας!»  έκανε  ονειροπόλα 
εκείνη. 
  «Ο πλούτος ο δικός μας είναι μέσα μας, Ελευθερία μου. Είναι η 
μέθοδός  μας,  την  οποία  χρειάζεται  να  αξιοποιήσουμε  και  να 
απλωθεί στον κόσμο». 
  «Αφού   συμφωνείς   κι   εσύ,   Σωκράτη,   τότε   θα   το   κάνω», 
συναίνεσε. 
 Όταν επέστρεψε στην Αθήνα, κάλεσε τον Χάρη και τη Φανή στο 
σπίτι  της  στο  Κουκάκι  ώστε  να  συζητήσουν  για  τον  θησαυρό. 
Πριν  από λίγο καιρό  είχαν  εγκατασταθεί πλέον κι  εκείνοι  μόνιμα 
στην Αθήνα. Νοίκιασαν ένα διαμέρισμα στην ίδια περιοχή, αρκετά 
κοντά  στο  σπίτι της  Ελευθερίας,  όπου  ένα  δωμάτιό του  ο Χάρης 
το  είχε  μετατρέψει  σε  εργαστήριο,  για  να  ζωγραφίζει  και  να 
αγιογραφεί. 
  Κουβέντιασαν για ώρες αντισταθμίζοντας όλες τις παραμέτρους 
κι   αποφάσισαν  να   επισκεφθούν  το  σπίτι  του  Σταύρου  στη 
Δροσοπηγή για μια πρώτη αναγνώριση. 
  «Σαν να γυρίζουμε ταινία μοιάζει αυτή η υπόθεση», σχολίασε η 
Φανή. 
  «Τι άλλο ακόμη θα μας συμβεί;» έκανε απορημένα η Ελευθερία 
και στράφηκε προς τον Χάρη. 
  «Εγώ  θα  σας  βοηθήσω  να  πάρετε  τον  θησαυρό»,  είπε  εκείνος, 
«γιατί  είναι  λίγο  επικίνδυνο  αυτό  που  πάτε  να  κάνετε  και  δεν 
μπορώ  να  σας  αφήσω  μόνες,  αλλά  μετά  δεν  θέλω  να  ’χω  καμιά 
ανάμιξη», ξέκοψε απ’ την αρχή ο Χάρης. 
  «Κάποια απ’ αυτά τα λεφτά ο Σταύρος είπε ότι σου ανήκουν». 
  «Τώρα     πια    δεν   τα    ’χω   ανάγκη.    Έ χω    βάλει    άλλες 
προτεραιότητες». 
  «Ετοιμάζεσαι  για  την  έκθεση,  ε;»  τον  ρώτησε  η  Ελευθερία, 
εννοώντας  την  πρώτη  παρουσίαση  των  έργων  του  σε  γνωστή 
γκαλερί της Αθήνας. 
  «Ναι και θέλω να ’χω το μυαλό μου καθαρό». 
  «Το καταλαβαίνω, Χάρη. Κι απ’ ό,τι μου είπε ο Σωκράτης έχεις 
μεγάλο ταλέντο μέσα σου που μέχρι τώρα δεν είχε ωριμάσει». 
  Η αλλαγή του Χάρη τον ώθησε να βγάλει και κάτι βαθύτερο απ’ 
τον  εαυτό  του.  Να  απελευθερώσει  τις  θρησκευτικές  μορφές  από 
τις   αυστηρές      αναπαραστάσεις       τους    προσδίδοντας      ένα 
διαφορετικό  βλέμμα  στα  μάτια  των  αγίων,  με  αποτέλεσμα  να 
καινοτομήσει   άθελά   του.   Αμφέβαλλε   όμως   αρχικά   για   το 
εγχείρημά    του,    επειδή   παρέβαινε     τους    κανονισμούς    της 
αγιογραφίας.  Και  την  απάντηση  τη  βρήκε  σ’  έναν  λόγο  του 
Σωκράτη:  «Οι  κανόνες  φτιάχτηκαν  από  τους  ανθρώπους,  ενώ  η 
αλήθεια είναι πιο πάνω απ’ τους κανόνες». 

                                   

Με  το  αυτοκίνητο  της  Ελευθερίας  ένα  μεσημέρι  πήγαν  οι  τρεις 
τους   στο   σπίτι   του   Σταύρου   για    εξερεύνηση.   Ή ταν    ένα 
πραγματικό  φρούριο  κτισμένο  σε  μια  αραιοκατοικημένη  περιοχή 
της  Δροσοπηγής.  Περικλειόταν  από  έναν  πετρόχτιστο  αυλόγυρο 
με  ψηλά  κάγκελα,  όπου  στη  μεγάλη  χορταριασμένη  αυλή  του 
υπήρχαν   διάφορα   δέντρα,   ένα   μεγάλο   κιόσκι,   γκαράζ   και 
αποθηκούλες. Η κίνηση στον δρόμο ήταν ελάχιστη, αραιά και πού 
περνούσε  κανένα  αυτοκίνητο.  Έ μειναν  στην  περιοχή  μέχρι  που 
σκοτείνιασε παρακολουθώντας το  σπίτι  από  διαφορετικά  σημεία. 
Φαινόταν ακατοίκητο. Κανένα σημάδι ζωής, κανένα φως. 
  Πήγαν  και την  άλλη  μέρα  από  νωρίς να  ελέγξουν  πάλι,  μα την 
επόμενη  φορά  ήταν  αποφασισμένοι  να  μπουν  μέσα. Έ φτασαν το 
ξημέρωμα. Άφησαν το αυτοκίνητο λίγα μέτρα πιο πέρα για να μη 
φαίνεται  απ’  τον  δρόμο  και  πεζοί  πήγαν  στο  έρημο  σπίτι. 
Πήδηξαν  τα  κάγκελα  κι  αθόρυβα  κατευθύνθηκαν  προς το  κιόσκι 
που  ήταν  προέκταση  μιας  αποθηκούλας.  Ακολουθούσαν  βήμα 
προς  βήμα τις οδηγίες που έδωσε ο Σταύρος στην Ελευθερία και 
τις  είχαν  αποστηθίσει.  Εκεί  μετακίνησαν  ένα  ξύλινο τραπέζι,  στο 
οποίο ανέβηκε ο Χάρης για να φτάσει ένα κεραμικό αέτωμα στην 
άκρη  των  κεραμιδιών.  Το  σήκωσε  προς  τα  πάνω  βγάζοντάς  το 
από τη βάση του. Ύστερα πήρε ένα κατσαβίδι από το σακίδιο που 
’χε  στην  πλάτη  και  ξεβίδωσε  δύο  σκουριασμένες  βίδες  που 
άνοιγαν  ένα  μικρό  μεταλλικό  κάλυμμα. Όταν το  αφαίρεσε,  έβαλε 
τα δάχτυλά του κι έβγαλε δύο κλειδιά ενωμένα με χαλκά. 
  Με τα  κλειδιά  στα χέρια  πήγαν  στη  θωρακισμένη  εξώπορτα.  Ο 
Χάρης  όταν  δοκίμασε  να  την  ανοίξει,  διαπίστωσε  ότι  ήταν 
παραβιασμένη. 
  «Κάποιοι  μας  πρόλαβαν»,  σχολίασε  σιγανά  μεγαλώνοντας  την 
ανησυχία των δύο γυναικών. 
 Ύστερα   έσπρωξε   αργά  την   πόρτα   και   με  το   που   άνοιξε 
αντίκρισαν  ένα  σπίτι  γης  μαδιάμ.  Όλα  άνω  κάτω,  τίποτε  δεν 
υπήρχε όρθιο ή να μην είναι ανοιγμένο ή σκισμένο, παρά μόνο τα 
πέτρινα ντουβάρια. Ταράχτηκαν ενώ ταυτόχρονα εισέπρατταν και 
την πρώτη απογοήτευση. 
  «Μάλλον ήρθαμε πολύ αργά», είπε αποθαρρημένα η Ελευθερία. 
  «Μήπως      θα   ήταν    καλύτερα     να   φύγουμε;»     πετάχτηκε 
τρομαγμένη η Φανή. 
  «Εφόσον  ήρθαμε,  θα  φτάσουμε  μέχρι  το  τέλος»,  επέμεινε  ο 
Χάρης. «Ελάτε!» 
  Με   τους   φακούς   κατέβηκαν   τα   λιγοστά   σκαλοπάτια   που 
οδηγούσαν  στο  ημιυπόγειο.  Κι  εκεί  επαναλαμβανόταν  το  ίδιο 
σκηνικό.  Τα  πάντα  ήταν  ριγμένα  ή χυμένα  και  η  καταπακτή  στο 
δάπεδο     έχασκε     ορθάνοιχτη.    Δεν   χρειαζόταν     πλέον    να 
ξεκλειδώσουν τίποτα. Ή ταν παραβιασμένη και η τελευταία δίοδος 
για  το  καταφύγιο  του  Σταύρου,  όπου  ήταν  κρυμμένος  και  ο 
μικρός θησαυρός του. 
  «Εσύ, Φανή, μείνε εδώ να προσέχεις κι εγώ με την Ελευθερία θα 
κατεβούμε στο υπόγειο», της είπε ο Χάρης. 
  Από το άνοιγμα της καταπακτής κατέβηκαν τα σκαλοπάτια που 
οδηγούσαν  στο  κελάρι.  Η  μυρουδιά του  ξινισμένου  κρασιού τους 
χτύπησε  αμέσως στη  μύτη.  Με τους φακούς τους έφεξαν όλο τον 
μακρόστενο  χώρο  με  τα  πέτρινα  ντουβάρια.  Παντού  υπήρχαν 
πεταμένα  μπουκάλια  κρασιού,  αρκετά  σπασμένα,  διάφορα  είδη 
τροφίμων,  αναποδογυρισμένα  ράφια,  και  στο  τέλος  του  τοίχου 
αριστερά   έχασκε   ανοιχτό   κι   άδειο   ένα   μικρό   εντοιχισμένο 
χρηματοκιβώτιο. 
  Προχώρησαν  ως  εκεί  προσεκτικά  πάνω  απ’  τα  γυαλιά  και 
κοίταξαν   προς  τον  τοίχο   απέναντι   από  το  χρηματοκιβώτιο. 
Μονάχα  οι  πέτρες  δεν γινόταν να γκρεμιστούν  στο  πέρασμα του 
τυφώνα… Ύστερα  ο Χάρης  σήκωσε  ένα  ράφι  από το  πάτωμα, το 
στερέωσε στον τοίχο κι είπε στην Ελευθερία: 
  «Κράτησέ το γερά για να πατήσω πάνω». 
  Μόλις  ανέβηκε,  έβγαλε  απ’  την  τσέπη  του  ένα  μέτρο  και 
μέτρησε  δύο  αποστάσεις,  μία  από  την  οροφή  και  μία  από  την 
άκρη του τοίχου, και στο σημείο όπου τέμνονταν έβαλε με μολύβι 
ένα  σημάδι. Ή ταν  το  πάνω  μέρος  μιας  ακανόνιστης  πέτρας,  την 
οποία  πίεσε  δυνατά  με  τον  αντίχειρα.  Σχεδόν  αμέσως  η  πέτρα 
άνοιξε   μ’   έναν   μηχανισμό   κι   έγειρε   αργά   προς   τα   έξω, 
αποκαλύπτοντας μια μικρή κρύπτη. 
 Έ φεξε  με  τον  φακό  του  ο  Χάρης  και  μέσα  διέκρινε  ένα 
τενεκεδένιο  κουτί.  Το  έβγαλε  με  προσοχή  και  το  ζύγιασε  στα 
χέρια του. Το βάρος του θα  ’ταν καμιά εικοσαριά κιλά. Κατέβηκε 
κάτω με προσοχή και με ανυπομονησία άνοιξε το κάλυμμά του. 
  Τους θάμπωσε η λάμψη του χρυσού. Άστραφταν οι χρυσές λίρες 
στο  φως  των  φακών  σκορπώντας  αντανακλάσεις  στον  υπόλοιπο 
σκοτεινό χώρο καθώς και στα πρόσωπά τους. Ό ,τι μάγευε και τον 
Σταύρο,  που  τον  έβλεπε  να  αυξάνει  χωρίς  ποτέ  να  τον  χαρεί 
πραγματικά… 

                                   

Ξεπερνούσε  τις  τρεις  χιλιάδες  λίρες  ο  θησαυρός  του  Σταύρου, 
εγγλέζικες  και  τουρκικές  παλαιάς  κοπής,  που  είχε  τώρα  στα 
χέρια  της  η  Ελευθερία.  Τις  μέτρησαν  μία  μία  όταν  πήγαν  το 
μεσημέρι στο σπίτι της. 
  Προς  το  βράδυ  και  μονάχη  όπως  ήταν  με  τόσο  χρυσάφι  στα 
χέρια,  δεν  άργησαν  να  εμφανιστούν  οι  πρώτες  ηθικές  αναστολές 
και τα πρώτα  συμπτώματα  ανασφάλειας. Έ νιωθε  σαν παράνομη. 
Κατείχε   μία   ολόκληρη   περιουσία   που   δεν   της   ανήκε   και 
καλούνταν να τη διαχειριστεί. 
  Πιεσμένη αφόρητα, τηλεφώνησε στη Φανή λέγοντάς της να έρθει 
στο σπίτι της. 
  «Τι  έγινε,  Ελευθερία  μου;»  τη  ρώτησε  ανήσυχη  μόλις  μπήκε 
μέσα. 
  «Έ χω χάσει την ηρεμία μου», αποκρίθηκε αναστατωμένη εκείνη. 
«Το  μυαλό  μου  είναι  μονίμως  καρφωμένο  εκεί.  Τι  θα  κάνω; 
Απέκτησα ξαφνικά μια μεγάλη ευθύνη πέρα απ’ τα μέτρα μου κι 
αυτό  με  κάνει να  αισθάνομαι  ανασφάλεια.  Θέλω τη  βοήθειά  σου, 
Φανή.  Γιατί  μου  ’ναι  πολύ  δύσκολο  να  διαχειριστώ  ένα  τόσο 
μεγάλο ποσό». 
  «Αύριο κιόλας θα πάμε μαζί να τα βάλεις στη θυρίδα που έχεις 
στην τράπεζα». 
  «Δεν είναι μόνο αυτό, εδώ τίθεται κι ένα ηθικό ζήτημα που έχει 
να  κάνει  με  τη  νομιμότητα  των  χρημάτων.  Πού  τα  βρήκα  εγώ 
τόσα λεφτά για να τα αξιοποιήσω; Τι θα πω;» 
  «Το  ίδιο το  κράτος  σε  κάνει  καμιά  φορά  να  παρανομείς,  αφού 
ούτως ή άλλως παρανομεί κι εκείνο». 
  «Δεν είναι όμως για μένα αυτά». 
  «Το  ξέρω,  Ελευθερία  μου.  Μακάρι  όλοι  να  σκέφτονταν  όπως 
εσύ.   Θα    μπορούσες     να   επικαλεστείς   ανώνυμους   δωρητές. 
Συμβουλέψου καλύτερα τον λογιστή σου ή τον Αλέξανδρο, ίσως». 
  «Δεν  θέλω  να  τον  ανακατέψω  σ’  αυτή  την  υπόθεση.  Αρκετά 
τράβηξε μέχρι τώρα με τον πατέρα του». 
  «Θα  βρεθεί  κάποια  λύση,  μην  ανησυχείς. Όλα  θα  γίνουν  όπως 
χρειάζεται». 
  «Έ να  μέρος  των  χρημάτων,  Φανή,  ανήκει  και  στον  Χάρη.  Μ’ 
αυτά τι θα γίνει; Πρέπει να τα πάρετε». 
  «Ο Χάρης, όπως ξέρεις, το ξέκοψε απ’ την αρχή και δεν δέχεται 
κουβέντα». 
  «Φανή, ξέρω ότι δύσκολα τα βγάζετε πέρα, γιατί να μην πάρετε 
κι  εσείς  ένα  ποσό,  αφού  το  ’θελε  κι  ο  Σταύρος.  Ανεξάρτητα  με 
ό,τι  πιστεύει  ο  άντρας  σου,  εγώ  θα  σου  δώσω  ένα  μέρος απ’ τις 
λίρες και βάλ’ τες στην άκρη για ώρες δύσκολες», προσπάθησε να 
τη    μεταπείσει     η   Ελευθερία     χρησιμοποιώντας       κι    άλλα 
επιχειρήματα. 
  Και  το  κατάφερε.  Η  Φανή  πήρε  τις  λίρες  που  της  έδωσε  η 
Ελευθερία  και τις  έκρυψε  στο  δικό τους σπίτι,  φυσικά χωρίς την 
έγκριση  του  Χάρη.  Ενεργούσε  κρυφά  απ’  τον  άνθρωπό  της  κι 
αυτό της προκαλούσε σύγχυση. Κάτι μέσα της αντιδρούσε και δεν 
άργησε να διχαστεί, αφού ήδη είχε χάσει κι εκείνη την ηρεμία της. 
 Έ τσι  ύστερα  από  δύο  τρεις  μέρες  διαπίστωσε  ότι  το  πιο 
σημαντικό για την ίδια ήταν η σχέση της με τον εαυτό της και τον 
Χάρη, παρά να καλύψει την ανασφάλειά της για το μέλλον. Αυτή 
ήταν   η   ουσία   κι   όταν   βγήκε   από   το   δίλημμα,   ένιωσε   να 
απελευθερώνεται.   Την   ίδια   στιγμή   πήρε   τις   λίρες   και   τις 
επέστρεψε στην Ελευθερία. 
  «Να  δοθούν  σ’  όσους  τις  έχουν  πραγματικά  ανάγκη»,  της  είπε 
μετανιωμένη. 
 Ό σα  έβγαζε  της  έφταναν  για  να  ζήσει.  Το  σημαντικό  για  κείνη 
ήταν να είναι συμφιλιωμένη με τα ιδανικά της και να συνεχίσει να 
εξελίσσεται. Κι όσο για τα χρήματα  αυτά,  θα στέκονταν  εμπόδιο 
στον σκοπό της ζωής της. 

                                    

Το  όνειρο  του  Σταύρου,  που  ήταν  συνυφασμένο  με  το  ζεύγος 
Λαμπράκη,   ύστερα   από  λίγες   εβδομάδες   άρχισε  να  γίνεται 
πραγματικότητα. Η προσφορά του θα εδραίωνε το ίδρυμά τους σ’ 
ένα    νεοκλασικό      στα     Ιλίσια    της    Αθήνας.     Προσφάτως 
ανακαινισμένο, το νοίκιασαν σε προσιτή τιμή, αφού η ζήτηση ήταν 
ελάχιστη  σε  μια  χώρα  που  τη  μάστιζε  η  φοβέρα.  Στους  δύο 
ορόφους   του,   που   επικοινωνούσαν   με   εσωτερική   μαρμάρινη 
σκάλα, όλοι οι χώροι διαμορφώνονταν πυρετωδώς σε γραφεία και 
αίθουσες, σύμφωνα με τις ανάγκες του κέντρου. 
  Θα    λειτουργούσε     με   τη    μορφή    κοινωφελούς      ιδρύματος 
προσφέροντας   ποικίλη   βοήθεια   και   σε   όσους  η   εποχή   είχε 
καταστήσει άπορους, αλλά και  ως θεραπευτικό κέντρο, απ’ όπου 
θα  απέρρεε  και  το  μεγαλύτερο  μέρος  των  εσόδων  τους.  Ενώ 
παράλληλα   θα   υπήρχε   και   γραμμή   υποστήριξης,   όπου   επί 
εικοσιτετραώρου      βάσεως     ειδικοί   της    ψυχικής    υγείας    θα 
παραστέκονταν τηλεφωνικά στους απεγνωσμένους πολίτες. 
  Την  προεδρία  του  ιδρύματος  είχε  αναλάβει  η  Ελευθερία,  που 
επωμίστηκε  και  όλη την  ευθύνη.  Και για  συμπαραστάτη της είχε 
τη Φανή που συμμετείχε ως ιδρυτικό μέλος αναλαμβάνοντας έναν 
καίριο    τομέα,    τον    επικοινωνιακό,    όπου     και   ασχολήθηκε 
συστηματικά με την προβολή του στον Τύπο και στο Διαδίκτυο. 
  Η  Φανή,  εκτός  από το  ίδρυμα,  είχε  αναλάβει να  οργανώσει  και 
την  έκθεση  του  Χάρη  που  επρόκειτο  να  γίνει  σε  λίγο  καιρό. 
Πίστευε σε κείνον και τον  ενθάρρυνε όταν καμιά φορά έχανε την 
αυτοπεποίθησή  του.  Είχε  επιστρατεύσει  όλες  τις  ικανότητές της, 
καθώς   και   τις   γνωριμίες   που   είχε   αποκτήσει,   για   να   του 
εξασφαλίσει γνωστή γκαλερί της Αθήνας για την έκθεσή του. Και 
για να πάρει διαστάσεις το γεγονός, φρόντισε να καταχωριστεί σε 
πολλά  μέσα  ενημέρωσης,  όπου τονιζόταν  η  διαφορετικότητά του. 
Ή ταν  βέβαιη  ότι  θα  δεχόταν  και  αρνητικές  κριτικές  για  την 
τεχνοτροπία του,  αλλά η τέχνη  έχει  αρκετό χώρο για  καινοτομίες 
στην έκφραση. 
  Επαληθεύθηκε  τρεις  βδομάδες  αργότερα,  με  τα  εγκαίνια  της 
έκθεσης.   Όπως   αναμενόταν,   τα   σχόλια   ήταν   ποικίλα   από 
επισκέπτες  και  κριτικούς  τέχνης.  Πολλοί  βρέθηκαν  σε  αμηχανία, 
επειδή  στα  έργα  του  ξεπερνούσε  τα  περιοριστικά  όρια  της 
αγιογραφίας.  Αλλά  και  αρκετοί  παραδέχτηκαν  ότι  πέτυχε  το 
ανέφικτο·  ότι  αυτό  το  βλέμμα  στις  μορφές  των  αγίων  ή  άλλων 
κοινών ανθρώπων δεν είχε αποτυπωθεί ποτέ έτσι. 
  Όταν  ο Χάρης  βρέθηκε  στη  θέση  να  υπερασπιστεί το  έργο του, 
είπε: 
  «Για  μένα  αυτό  είναι  το  βλέμμα  που  αποδέχεται  τον  άλλον 
όπως  είναι.  Και  τον  ευχάριστο  και  τον  δυσάρεστο  εαυτό,  τα 
δυνατά  και  αδύνατα  σημεία.  Περιέχει  την  αποδοχή  χωρίς όρους. 
Είναι σαν το βλέμμα μιας μάνας όταν κοιτάζει με αγάπη το παιδί 
της», είπε με θλίψη ενώ κοιτούσε τον Ευγένιο στα μάτια, που είχε 
έρθει  από τη  Θεσσαλονίκη για  να  βρεθεί  αυτή τη  μεγάλη  στιγμή 
δίπλα στον αδελφό του. «Έ να βλέμμα που έψαχνα κι εγώ κάποτε 
να  βρω,  αφού  η  δική  μου  μητέρα  μ’  εγκατέλειψε  νωρίς.  Το 
παρατηρούσα  όμως  συνέχεια  σ’  άλλες γυναίκες όταν  αγκάλιαζαν 
τα  παιδιά  τους.  Ζήλευα  τότε.  Το  είχα  στερηθεί  κι  έψαχνα  να  το 
εντοπίσω  παντού  γύρω  μου.  Κι  αυτό  το  θεραπευτικό  βλέμμα 
πιστεύω  ότι  ψάχνει  κάθε  άνθρωπος σ’  όλη τη  διάρκεια της ζωής 
του, συνήθως μάταια…» 
  Η αίσθηση που έδωσε εκείνη τη μέρα ο Χάρης ήταν καθηλωτική, 
ήταν  μια  νίκη,  γιατί  έσπαγε  τους  κανόνες  και  προχωρούσε  πέρα 
από  την  αντιγραφή,  καταθέτοντας  έτσι  μιαν  άλλη  σφραγίδα 
αλήθειας. 
  Όταν  τέλειωσε  η  έκθεση  κι  έφτασε  η  ώρα  του  απολογισμού, 
εκτός   από  τους   διθυράμβους  και  τα   επικριτικά   σχόλια  το 
αποτέλεσμα  ήταν  να  έχουν  πουληθεί  ελάχιστα  από  τα  τριάντα 
τρία  έργα  του.  Δεν  ήταν  παράξενο,  αφού  οι  άνθρωποι  δεν  είχαν 
πλέον την ίδια αγοραστική ικανότητα με παλιά. 
  Για  καλή του τύχη  όμως την γκαλερί  επισκέφτηκε το τελευταίο 
βράδυ  ένας  Αμερικανός  κριτικός  έργων  τέχνης.  Είχε  έρθει  στην 
Αθήνα  για  λίγες  μέρες  με  σκοπό  να  οργανώσει  στη  Νέα  Υόρκη 
μια    μεγάλη     έκθεση    με    βυζαντινές    λατρευτικές     εικόνες. 
Συμπτωματικά περνούσε απ’ τον δρόμο όταν είδε  μια αφίσα της 
έκθεσης  στην  είσοδο,  η  οποία  είχε  ένα  αντιπροσωπευτικό  έργο 
του Χάρη  και τόσο του  έκανε  εντύπωση,  που τον  παρακίνησε να 
διαβεί   το   κατώφλι   της.   Οι   μορφές   στους   πίνακες   αμέσως 
κέντρισαν  το  ενδιαφέρον  του  και  ως  καλός γνώστης  των  τεχνών 
τις  θεώρησε  ως  και  συγκλονιστικές.  «Νιώθω  να  μου  μιλάνε  τα 
μάτια τους»,  εξέφρασε την  άποψή του στον Χάρη καθώς κοίταζε 
σχολαστικά  ένα  προς  ένα τα  έργα.  «Αυτό το  βλέμμα  δεν το  έχω 
ξαναδεί ποτέ». 
  Δεν ήθελε και πολύ για να διακρίνει το ταλέντο του καλλιτέχνη. 
Άνοιγε  ένα  νέο  παράθυρο  στον  συγκεκριμένο  χώρο  της  τέχνης. 
Στο τέλος τού υποσχέθηκε ότι  μόλις επιστρέψει στην Αμερική  θα 
μεριμνήσει να του οργανώσει έκθεση στη Νέα Υόρκη. 

                                    

Έ να   απομεσήμερο      ύστερα     από    μερικούς    μήνες   ο   Χάρης 
επέστρεφε  από  την  Αμερική  με  τη  σφραγίδα  του  νικητή.  Ο 
Αμερικανός  πράγματι  κράτησε την  υπόσχεσή του  και  λίγο  καιρό 
αργότερα  τον  προσκάλεσε  στη  Νέα  Υόρκη,  όπου  τα  έργα  του 
βρήκαν  πρόσφορο  έδαφος.  Απέσπασε  καλές  κριτικές  αφήνοντας 
παρακαταθήκη  για  τα  μελλούμενα.  Μέσα  σε  λίγο  διάστημα 
άρχισε να αποκτά χρήμα και αποδοχή. 
  Στο  αεροδρόμιο τον  περίμενε  η  Φανή,  που  όταν τον  είδε  έπεσε 
χαρούμενη  στην  αγκαλιά  του.  Συγκινήθηκε  ο  Χάρης. Ή ταν  ό,τι 
πολυτιμότερο είχε σ’ αυτόν τον κόσμο. Τα συναισθήματά του για 
κείνη παρέμεναν το ίδιο δυνατά όπως στην αρχή της σχέσης τους, 
ενώ  είχε  προστεθεί  και  η  καθημερινή  ευγνωμοσύνη  για  όσα 
ζούσαν. 
  Στη  Φανή  όφειλε την  επιτυχία του.  Γιατί  εκείνη τον  ώθησε  στη 
δημιουργία  όταν  βρισκόταν  στη  φυλακή  με  κομμένα  φτερά  και 
γκρεμισμένα  όνειρα.  Αλλά  και  ο  Χάρης  δεν  επαναπαύτηκε  ποτέ 
θεωρώντας  δεδομένη  τη  σχέση  τους,  κι  ας του  ’χε  αποδείξει  την 
αφοσίωσή  της. Ή θελε  να  την  κατακτά  συνέχεια…  Αυτή  τη  φορά 
έψαξε και βρήκε ένα όμορφο δώρο, που το φανέρωσε μόλις πήγαν 
στο  σπίτι,  όταν  χαμογελώντας  πήρε  το  αριστερό  της  χέρι  και 
φόρεσε  στο  δάχτυλό  της  ένα  εκπληκτικό  δαχτυλίδι  με  πράσινο 
ζαφείρι.  Έ να  δώρο  μοναδικό,  συμβολικό,  που  γέμισε  χαρά  τη 
Φανή. 
  Εκείνο το βράδυ θα γίνονταν και τα εγκαίνια του ιδρύματος και 
γι’  αυτό  είχε  έρθει  εσπευσμένα  από  την  Αμερική.  Η  Φανή  είχε 
φύγει νωρίτερα  από το  σπίτι για να τακτοποιήσει τις τελευταίες 
λεπτομέρειες,    ενώ    εκείνος   αποκαμωμένος       απ’   το   ταξίδι 
παραδόθηκε για λίγο στην αγκαλιά του Μορφέα. 
  Αργοπορημένος έφτασε έξω απ’ το φωταγωγημένο 
νεοκλασικό  –  είχε  πάει  εννιά  παρά.  Ή ταν  γλυκιά  η  αποψινή 
βραδιά,  αν  και  τέλη  Φλεβάρη  ο  καιρός  ήταν  ήπιος.  Στη  δεξιά 
πλευρά  της  εισόδου  υπήρχε  μια  ταμπέλα,  που  με  σκαλιστά 
γράμματα  έγραφε:  «Κέντρο  Θετικής  Δράσης».  Ανοίγοντας  την 
περίτεχνη   πόρτα   βρέθηκε   στον   μεγάλο   προθάλαμο   με   την 
εσωτερική  μαρμάρινη  σκάλα  αριστερά  και  το  πρώτο  που  του 
’κανε  εντύπωση  ήταν  η  φωτεινότητα  του  χώρου.  Ή ξερε  ότι  η 
τελετή  γινόταν  στην  αυλή  και  κατευθύνθηκε  αργά  προς  τα  κει. 
Δεν  πρόλαβε  να  κάνει  μερικά  βήματα  και  δεξιά  στον  τοίχο 
πρόσεξε  έναν  πίνακα  δικό  του.  Απεικόνιζε  το  πάνω  μέρος  του 
προσώπου  ενός  σοφού  με  επίκεντρο  τα  μεγάλα  και  εκφραστικά 
μάτια  του. Ή ταν  το  πρώτο  έργο  που  ζωγράφισε  στον  νέο  κύκλο 
της  δουλειάς  του,  που  ξεπήδησε  έπειτα  από  την  επίδραση  που 
δέχτηκε  απ’  τον  Σωκράτη.  Αναπαριστούσε  το  θεραπευτικό  του 
βλέμμα όπως το  βίωνε ο  ίδιος και του το χάρισε τότε  ως ένδειξη 
ευγνωμοσύνης. 
  Ο  Χάρης  μόλις το  είδε  ένιωσε  ένα  ρίγος να  διαπερνά το  σώμα 
του   και   κοντοστάθηκε.   Τον   γύρισε   πίσω   στη   φυλακή   κι 
αναλογίστηκε την πορεία της ζωής του  από τότε  έως σήμερα  και 
πόσο σημαντικό ρόλο έπαιξε αυτός ο άνθρωπος στην εξέλιξή του. 
Αν  δεν  τύχαινε  να  τον  γνωρίσει,  θα  ζούσε  ακόμη  μέσα  στην 
άγνοια  και  στον  αρνητικό  διάλογο,  που  ήταν  υπεύθυνος  για  τις 
ακραίες  επιλογές  και  τα  λάθη  του.  Και  για  πάντα  θα  έμενε 
χαραγμένο  στη  μνήμη  του  το  ότι  ο  καθένας  κάνει  ό,τι  καλύτερο 
μπορεί σ’ αυτή τη ζωή, σύμφωνα  με όσα  ξέρει.  Μια αλήθεια που 
όταν  του  έγινε  βίωμα,  τον  έκανε  να  αποδέχεται  και  να  νιώθει 
κάθε άνθρωπο σε όποιο στάδιο εξέλιξης κι αν βρίσκεται. 
  Στη  βεράντα  τον  περίμενε  ανυπόμονα  η  Φανή,  που  απόψε  είχε 
επιμεληθεί  ιδιαίτερα  την  εμφάνισή  της,  απ’  το  χτένισμά  της  έως 
τις  γόβες.  Φορούσε  μαύρο  σακάκι  και  παντελόνι,  λευκό  κεντητό 
πουκάμισο,  ενώ  στο  δάχτυλό  της  είχε  περασμένο  το  δαχτυλίδι 
που  της  χάρισε.  Το  πρόσωπό  της  έλαμπε,  όπως  το  ολόγιομο 
φεγγάρι  που  γλυκοκοιτούσε  από  ψηλά.  Μόλις  τον  είδε  του 
έσκασε  ένα  πλατύ χαμόγελο  και  πήγε  προς το  μέρος του  να τον 
υποδεχτεί.  Τον  φίλησε  στο  στόμα,  ενώ  ένιωθε την  καρδιά της να 
σκιρτάει σαν μικρό κοριτσάκι. 
  «Καλωσόρισες», του είπε τρυφερά. «Έ ρχεσαι και φέγγει όλος ο 
κόσμος». 
  «Εσύ είσαι ο θησαυρός μου», υπογράμμισε ο Χάρης πρόσχαρα. 
  «Ή ρθες πάνω  στην  ώρα.  Τώρα  μιλάει  η  Ελευθερία. Έ λα να την 
ακούσουμε». 
  Μόλις  βγήκαν  έξω,  ακούστηκε  στα  μεγάφωνα  η  γνώριμη  φωνή 
της  Ελευθερίας  να  αναπτύσσει  τους  στόχους  και  τη  λειτουργία 
του  ιδρύματος  στον  κόσμο  που  ’χε  κατακλύσει  την  αυλή. Όταν 
διέκρινε τον Χάρη, αναφέρθηκε και στην αποτελεσματικότητα της 
θεωρίας τους. 
  «Η  μέθοδός  μας  επιδιώκει  να  εξελίξει  τα  δυνατά  σημεία  των 
ανθρώπων,   όπως   το   ταλέντο   ενός  χαρισματικού   φίλου   μας 
καλλιτέχνη,  του  Χάρη  Καλοκαιρινού,  που  κατάφερε  ν’  ανοίξει 
έναν  καινούργιο  δρόμο  ακόμη  και  σ’  έναν  κλειστό  χώρο  όπως  η 
αγιογραφία…» 

                                    

Ή ταν  μια  μεγάλη  μέρα για την  Ελευθερία.  Το  όνειρό τους ως εκ 
θαύματος  γινόταν  πραγματικότητα.  Από  τότε  φάνηκε  η  επιτυχία 
του  κέντρου.  Ό σο  όμως  κι  αν  έδρεπε  καρπούς,  η  χαρά  της 
μετριαζόταν,  αφού  δεν  μπορούσε  να  τη  μοιραστεί  με  τον  άντρα 
της.  Πέρασαν  δυόμισι  χρόνια  που  τον  αποχωρίστηκε  κι  ήταν 
αδύνατο να συμβιβαστεί μ’ αυτή την αδικία. Αναζητούσε διαρκώς 
έναν τρόπο να δικαιωθεί ο Σωκράτης – με αυτή την ελπίδα ζούσε 
και τα μοναχικά της βράδια έκανε την προσμονή προσκέφαλο για 
να  την  πάρει  ο  ύπνος.  Κι  όταν  κλονιζόταν  και  έρχονταν  στιγμές 
αδυναμίας,  προσπαθούσε  να  τις  διαχειριστεί  μόνη  της  με  τον 
καλύτερο τρόπο.  «Δικαιούμαι να πέσω,  αλλά  επιβάλλεται  και να 
σηκωθώ», έλεγε μέσα της κάθε φορά στις αντίξοες συνθήκες. 
  Μια  μέρα  στο  επισκεπτήριο της  Πέμπτης,  μετέφερε τις  σκέψεις 
της στον Σωκράτη. 
  «Ο  κοινός  σκοπός  μας  συνέχεια  μεγαλώνει  και  νιώθω  να  μας 
φέρνει  όλο  και  πιο  κοντά»,  της  είπε  εκείνος  με  συγκατάβαση 
μόλις την άκουσε. 
  Ύστερα  ακούμπησε  την  παλάμη  του  στο  τζάμι  που  βρισκόταν 
ανάμεσά  τους,  σαν  να  ’θελε  να  ακουμπήσει  το  χέρι  της,  και  η 
Ελευθερία τον μιμήθηκε με δάκρυα στα μάτια. 
  «Έ ρχονται στιγμές που δεν αντέχω να σε βλέπω άλλο πίσω απ’ 
αυτό το τζάμι, ούτε να σε φαντάζομαι κλεισμένο στη φυλακή». 
  «Ί σως να  ’ταν γραφτό να γίνει.  Τι να  πω;»  έκανε  στωικά.  «Κι 
αρχίζω  να  προσαρμόζομαι  σ’  αυτήν  την  ιδέα,  γιατί  δεν  έχω 
καλύτερη επιλογή». 
  «Χωρίς  εσένα  δεν  μπορώ  να  χαρώ,  κι  ας  είμαστε  κοντά  στον 
σκοπό της ζωής μας. Γιατί πάνω από σένα δεν βάζω τίποτα». 
  Δακρυσμένη έφυγε η Ελευθερία απ’ το επισκεπτήριο. Ή ταν από 
τις λίγες φορές που την παρέσυρε το παράπονο μπροστά του, ενώ 
ο Σωκράτης εκείνη τη στιγμή ένιωσε να σκίζεται η ψυχή του στα 
δυο. 
  Η  στυφή  γεύση  της  λύπης  και  ο  αβάσταχτος  καημός  τον 
συντρόφευαν  παντού  από  τότε.  Στιγμή  δεν  έβγαινε  από  τις 
σκέψεις του, κι όλο τη φανταζόταν να ’ναι πικραμένη. Πλήρωνε το 
τίμημα  της  απουσίας  του,  μα  και  της  άδικης τιμωρίας του.  Και 
όπως έλεγαν οι άνθρωποι της φυλακής, καλύτερα δέκα ένοχοι έξω 
παρά  ένας  αθώος  μέσα.  Και  το  βίωνε  στο  έπακρο  αυτό  ο 
Σωκράτης. 
  Εκείνη τη μέρα εμφανίστηκε και ο παπα-Ιάκωβος στις φυλακές. 
Ή ταν ένας κοσμοκαλόγερος με λευκά γένια, που αφιέρωσε τη ζωή 
του    στον    Θεό    και   το    ιεραποστολικό     έργο    του    στους 
φυλακισμένους.  Και  μόνο  η  παρουσία  του  και  το  τρυφερό  του 
βλέμμα έφταναν για να γίνει αποδεκτός όπου κι αν πήγαινε. 
  Πριν από καιρό είχε ακούσει να διαδίδονται διάφορα σχόλια για 
τα  επιτεύγματα  του  Σωκράτη  και  η  πτέρυγά  τους  θεωρούνταν 
από  τις  πλέον  υποδειγματικές.  Επ’  ευκαιρία  της  επίσκεψής του 
στην  Κέρκυρα  σκέφτηκε  να  συναντήσει  αυτόν  τον  διαφορετικό 
θεραπευτή, τον τρελογιατρό, όπως τον αποκαλούσαν υποτιμητικά 
μερικοί δεσμοφύλακες, που όλο και κέρδιζε έδαφος στα δικά του 
χωράφια. 
  Το απόγευμα, κι αφού ενημερώθηκε για τη δράση του Σωκράτη, 
τον  κάλεσε  στο  γραφείο  της  κοινωνικής  λειτουργού  για  να 
μιλήσουν.  Αν  κι   είχε   ενδοιασμούς  για  τους  ανθρώπους  της 
ψυχικής  υγείας,  όταν  είδε  ότι  είχε να  κάνει  μ’  έναν  αξιοσέβαστο 
άνθρωπο,  με  καθάρια  μάτια  σαν  τα  δικά  του,  μετριάστηκαν  οι 
αρχικές του επιφυλάξεις. 
  «Έ χω ακούσει να λέγονται πολλά για σένα», του είπε με απαλή 
φωνή,   καθισμένος  πίσω   από   ένα  γραφείο   με  τον   Σωκράτη 
απέναντί του. 
  «Κι εγώ για σας, παπα-Ιάκωβε, και χαίρομαι που επιτέλους σας 
γνωρίζω. Οφείλω να πω ότι επιτελείτε ένα σημαντικό έργο με την 
ποιμαντική σας στον χώρο των φυλακών». 
  «Έ μαθα ότι και οι δικές σας παρεμβάσεις δεν πάνε πίσω». 
  «Πιστεύω  ότι  ακολουθούμε  δύο  παράλληλους  δρόμους»,  έκανε 
συγκαταβατικά ο Σωκράτης. 
  «Η  εξομολόγηση  δεν  είναι  ψυχοθεραπεία,  ούτε  η  ψυχοθεραπεία 
υποκαθιστά  την  εξομολόγηση,  γιατί  αυτή  δεν  είναι  θεραπευτική 
διαδικασία». 
  «Εσείς   σαν   εξομολόγος   με   ποιον   τρόπο   θεραπεύετε   τον 
άνθρωπο;» 
  «Για μένα η αληθινή θεραπεία γίνεται διά της αγάπης, κι όταν ο 
άνθρωπος  καταπολεμήσει  τα  πάθη  του  και  αναδυθεί  μέσα  απ’ 
αυτά.  Γιατί  όλοι  κουβαλάνε  κι  από  έναν  σταυρό  στις  πλάτες 
τους». 
  «Υπάρχουν πολλά κοινά σημεία  μεταξύ  μας, παπα-Ιάκωβε. Και 
οι  δυο  θέλουμε  να  βοηθήσουμε  τον  άνθρωπο.  Εσείς  βέβαια 
απαλλάσσετε  τον  πιστό  από  τις  ενοχές,  ενώ  εμείς  στηριζόμαστε 
στη διαχείρισή τους». 
  «Υπάρχει  μια  διαφορά  στη  γλώσσα  κι  αυτό  εμποδίζει  την 
κατάλληλη  επικοινωνία  ανάμεσά  μας.  Είμαι  της  γνώμης  ότι  η 
θεολογία  θα  μπορούσε  να  βοηθήσει  στην  υπέρβαση  κάποιων 
σημείων της ψυχοθεραπείας… Θα σε ωφελούσε εάν έριχνες καμιά 
ματιά στους Πατέρες της Εκκλησίας». 
  «Έ χω  διαβάσει  Μέγα  Βασίλειο  κι  ασπάζομαι  αυτό  που  λέτε», 
παραδέχτηκε  ο  Σωκράτης.  «Θεωρώ  ότι  έχει  να  δώσει  πολλά  σ’ 
έναν  σύγχρονο  θεραπευτή,  όπως  και  η  διδασκαλία  του  Χριστού, 
που μυούσε τον κόσμο στη γνήσια αγάπη». 
  «Και μόνο ο λόγος Του ήταν θεραπεία». 
  «Βλέπετε,  ακόμη  και  ο  παντοδύναμος  θεραπευτής  έχει  ανάγκη 
από  ένα  θεραπευτικό  πλαίσιο  και  από  μια  θεραπευτική  δύναμη. 
Φαντάζεστε πώς θα ήταν σήμερα ένας εξομολόγος με γνώσεις της 
συμβουλευτικής;» 
  «Θα   ήταν   ευχής   έργο   κάτι  τέτοιο»,   συμφώνησε   ο   παπα- 
Ιάκωβος. «Γιατί έτσι θα μειώνονταν και οι απώλειες». 
  «Ο  κόσμος  κατά  κανόνα  ψάχνει  παντού  για  μέσα  σωτηρίας», 
παρατήρησε ο Σωκράτης. 
  «Ακόμη και μέσα στη φυλακή». 
  «Εδώ, ακόμη περισσότερο». 
  «Έ χουν  να  λένε  όλοι  για  τις  αλλαγές  που  προκάλεσες  σε 
αρκετούς  κρατουμένους  εφαρμόζοντας  μια  δική  σου  μέθοδο», 
είπε  ο  ιερωμένος.  «Και  μου  κινεί  την  περιέργεια  να  μάθω 
περισσότερα  γι’  αυτό.  Γιατί  εάν  κάνει  καλό  στους  αμαρτωλούς, 
τότε ίσως και να ’ναι παράλληλοι οι δρόμοι μας». 
  «Το  πρόγραμμα  απευθύνεται  σε  ανθρώπους  που  μπορούν  να 
δημιουργήσουν  εκ  νέου  την  οπτική  του  κόσμου.  Δεν  είναι  για 
όλους. Υπάρχουν άνθρωποι που δεν επιδέχονται καμιά  μεταβολή. 
Και  το  εγχείρημα  να  το  εφαρμόσω  εδώ  ήταν  σαν  να  έβαζα 
καινούργια μπαλώματα σ’ έναν παλιό ασκό». 
  «Μάλιστα», έκανε σκεφτικός ο παπα-Ιάκωβος. «Μέχρι εδώ όλα 
καλά,  με  την  κατάθεση  όμως του  αιτήματός  σου  να  ενταχτεί  το 
πρόγραμμά   σου   στο   σωφρονιστικό   σύστημα,   έφερες  μεγάλη 
αναστάτωση στους γραφειοκράτες». 
  «Αυτοί καταπίνουν την ουσία των πραγμάτων και αναδεικνύουν 
τις λεπτομέρειες με σκανδαλιστικό τρόπο». 
  «Είναι  όμως  μέρος  της  ζωής  μας  και  δεν  μπορούμε  να  το 
απορρίψουμε, αλλά εσένα αυτό δεν σε εμποδίζει να συνεχίσεις να 
κάνεις το χρέος σου. Άλλωστε  αν  κάποιος στηρίζει σταθερά  μιαν 
αδιαμφισβήτητη  αλήθεια,  όσος  καιρός  και  να  περάσει  κάποτε  οι 
άνθρωποι θα τον ανακαλύψουν». 
  «Παρηγορητικό ακούγεται, παπα-Ιάκωβε». 
  «Σ’ τα λέω  όλα  αυτά γιατί  αύριο,  απ’  ό,τι  έμαθα,  θα  περάσεις 
από το συμβούλιο της φυλακής». 
  «Με  το  καλό  να  γίνει.  Τα  αποτελέσματα  μιλάνε  από  μόνα 
τους». 
  «Ό σο και να μιλάνε, δεν αναιρούν ωστόσο τους κανόνες. Και οι 
κανόνες κολλάνε όντως στις λεπτομέρειες κι όχι στην ουσία». 
  Τον χτύπησε στο πιο ευαίσθητο σημείο, γιατί για τον Σωκράτη η 
έννοια  της  θεραπείας  ξεπερνούσε  τα  τυπικά  όρια  στα  οποία 
άλλοι την εγκλώβιζαν. 
  Η συζήτησή τους, αν και καθένας περιφρούρησε τις απόψεις του, 
ήταν  αρκετά  γόνιμη  για  τον  Σωκράτη  κι  όταν  περνούσε  από  το 
συμβούλιο την άλλη μέρα το πρωί, ήξερε τι θα τους έλεγε. 
  Τρία  ήταν τα  μέλη του:  ο  εισαγγελέας Βύρων  Ζάμπουλας,  ένας 
μεσήλικας  με  αυστηρή  όψη,  που  μόλις  τον  είδε  ο  Σωκράτης 
ένιωσε  μια  κρυάδα  να  τον  διαπερνά·  δίπλα  του  καθόταν  ο 
διευθυντής    του   σωφρονιστικού     καταστήματος,     ο   Δημήτρης 
Καραγκούνης· και παραδίπλα η μικροκαμωμένη γλυκιά κοινωνική 
λειτουργός, η Αναστασία, με την οποία είχαν καλές σχέσεις. Όταν 
ολοκληρώθηκαν  οι  τυπικές  διαδικασίες,  ο  διευθυντής  στράφηκε 
προς το μέρος του Σωκράτη: 
  «Έ χετε  καταθέσει  ένα   αίτημα,  κύριε  Λαμπράκη,  το  οποίο 
συνοδεύεται και από μια λεπτομερή μελέτη–» 
  «Έ ρευνα, κύριε διευθυντά», τον διόρθωσε ο Σωκράτης. 
  «Έ ρευνα,  λοιπόν,  που  κάνατε  σ’  έναν  αριθμό  κρατουμένων  με 
δική σας πρωτοβουλία και χωρίς την άδειά μας. Και απευθύνεστε 
προς  το  υπουργείο  Δικαιοσύνης  για  να  ενταχθεί  το  πρόγραμμά 
σας στο σωφρονιστικό σύστημα», ανέφερε βαρύθυμα κοιτάζοντας 
τα  χαρτιά  που  είχε  καταθέσει  ο  Σωκράτης  και  στη  συνέχεια 
στράφηκε προς τον εισαγγελέα. 
  «Στην   προκειμένη     περίπτωση,    εγείρονται   δύο   ζητήματα», 
συνέχισε  εκείνος.  «Η  εγκυρότητα  της  έρευνας,  που  απ’  όσο 
μελέτησα  τον  φάκελο  έγινε  παράτυπα  και  μάλιστα  με  μεγάλο 
βαθμό    επικινδυνότητας,    αφού    ουσιαστικά    πειραματιστήκατε 
επάνω  στους  κρατουμένους.  Κατά  δεύτερον  πρέπει να  εξεταστεί 
εάν υπάρχει κάποια χρησιμότητα στο πρόγραμμά σας». 
  «Να    σας   πληροφορήσω,     κύριε   εισαγγελέα»,    παρενέβη     ο 
Σωκράτης,  «ότι  μπορεί  να  μην  είχα  καμιά  επίσημη  άδεια,  γιατί 
και  να  τη  ζητούσα  δεν  θα  την  έπαιρνα  ποτέ,  έχω  όμως  τη 
συγκατάθεση  όλων  όσοι  συμμετείχαν  στην  έρευνα  σε  δηλώσεις 
που υπέγραψαν προτού ενταχθούν στο πρόγραμμα». 
  «Εσείς  μπορείτε να λέτε ό,τι  θέλετε, κύριε Λαμπράκη. Σημασία 
έχει  ότι  λειτουργήσατε  παράτυπα  και  δεν  ξέρω  αν  υπήρχαν 
επακόλουθα από αυτήν την παρέμβασή σας». 
  «Ό σο  γι’   αυτό,   κύριε   εισαγγελέα»,   επενέβη   ο   διευθυντής, 
«ανεξάρτητα από τον τρόπο που κινήθηκε ο κρατούμενος, μπορώ 
να σας διαβεβαιώσω ότι εδώ και καιρό η πτέρυγά του είναι η πιο 
πειθαρχημένη  απ’  όλες  τις  άλλες.  Εσύ  τι  λες,  Αναστασία;» 
απευθύνθηκε στην κοινωνική λειτουργό. 
  «Θα  συμφωνήσω  κι  εγώ  μαζί  σας.  Τα  αποτελέσματά  του  είναι 
αδιαμφισβήτητα.  Και  μόνο  που  ημέρεψε  ένα  σωρό  κακοποιά 
στοιχεία, φτάνει». 
  Ο  εισαγγελέας  βρέθηκε  σε  αμηχανία.  Λίγο  πολύ  και  οι  δυο 
υπάλληλοι του καταστήματος επαλήθευαν την αποδοτικότητα του 
προγράμματος του Σωκράτη. 
  «Τι  έκανε,  λοιπόν,  και  προκάλεσε  μια  τέτοια  αλλαγή,  όπως 
λέτε;» τους ρώτησε. 
  «Δεν  γνωρίζουμε  και  πολλά,  κύριε  εισαγγελέα»,  απάντησε  ο 
διευθυντής.  «Είχε  πέσει  στην  αντίληψή  μας  ότι  ο  κρατούμενος 
συγκέντρωνε  γύρω  του  διάφορους  και  τους  στήριζε  ψυχολογικά, 
χωρίς όμως να υπάρχει κάτι το επιλήψιμο. Αλλά έως εκεί». 
  «Δείξατε    μεγάλη    ανοχή,    κύριε   Καραγκούνη,      κάτι   που 
εκμεταλλεύτηκε      δεόντως    ο   κρατούμενος»,     παρατήρησε      ο 
εισαγγελέας  με  αυστηρότητα,  αφήνοντας  αιχμές  ως  προς  την 
εύρυθμη λειτουργία του  καταστήματος.  Και  απευθυνόμενος προς 
τον Σωκράτη, συνέχισε: «Μπορείς να μας εξηγήσεις με λίγα λόγια 
ποιο  είναι  το  πρόγραμμά  σου  και  ζητάς  να  συμπεριληφθεί  στο 
σωφρονιστικό σύστημα;» 
  «Η  θεωρία  μου  δεν  έχει  κανένα  μαγικό  ραβδί  που  θα  αλλάξει 
τον  άλλο»,  αποκρίθηκε ο Σωκράτης. «Δεν  αλλάζει τίποτα,  απλώς 
εξελίσσει.  Ενεργεί  σε  προσωπικό  επίπεδο  στον  κάθε  άνθρωπο, 
είτε  βρίσκεται  εντός  φυλακής  είτε  έξω,  και  του  μαθαίνει  να 
χρησιμοποιεί  την  ορθή  λογική  αξιοποιώντας τις δυνατότητες που 
διαθέτει. Πόρους, ταλέντα, δεξιότητες, τα πάντα». 
  «Και διά ποίας οδού πιστεύετε ότι  μπορεί να φτάσει κανείς σε 
αυτό το σημείο;» 
  «Όταν  αποσύρει την  προσοχή του  από το γιατί  και τη  στρέψει 
στο  πώς. Όταν  αναλάβει την  ευθύνη  που του  αναλογεί  και  κάνει 
διορθωτικές  κινήσεις»,  είπε  ο  Σωκράτης  και  σιώπησε  για  μια 
στιγμή.  Έ νιωθε  να  απολογείται  για  το  αυτονόητο  κι  αυτό  τού 
προκαλούσε  δυσφορία.  «Θεωρώ  ότι  πολλά  προβλήματα  στη  ζωή 
μας  θα  μπορούσαν να  λυθούν  μ’  αυτόν τον τρόπο.  Εκεί  ακριβώς 
στηρίζεται  και  το  πρόγραμμά  μου.  Δεν  ήξερες  ή  δεν  ήξερα  ποιο 
ήταν το απώτερο καλό μου ή το καλό των άλλων». 
  Κάποια  στιγμή  κατάλαβε  ότι  ήταν  ανώφελο  να  συνεχίσει  να 
υποστηρίζει  το   αίτημά  του.  Ή ταν   ήδη  προδιαγεγραμμένη   η 
απόφασή   τους,   οπότε   και   δεν   θέλησε   να   επεκταθεί   άλλο. 
Έ φταναν όσα τους είπε. 
  Όταν  βγήκε  από  την  αίθουσα,  ήταν  φανερά  προβληματισμένος 
και δεν μιλιόταν. Κλείστηκε στο κελί του, μέχρι που κατά τις δύο 
τον φώναξε στο γραφείο της η κοινωνική λειτουργός. 
  «Σωκράτη,      καταλαβαίνω      πώς    αισθάνεσαι,     αλλά    όπως 
αντιλαμβάνεσαι υπάρχουν και κάποιες διαδικασίες τις οποίες δεν 
μπορούμε  να  αποφύγουμε.  Εγώ  από  την  πλευρά  μου  έκανα  ό,τι 
μπορούσα,  και  όχι  μόνο  επειδή  θέλω  να  σε  βοηθήσω,  αλλά γιατί 
εμπιστεύομαι το σύστημά σου». 
  «Κατά  βάθος  δεν  περίμενα  ότι  θα  περάσει  απ’  το  συμβούλιο. 
Φάνηκε     από    την   αρχή    από    τη   συμπεριφορά     των    δύο 
γραφειοκρατών». 
  «Ο  διευθυντής,  αν  και  σε  συμπαθεί,  θεωρεί  υπερβολικό  το 
αίτημά  σου. Ό σο για τον  εισαγγελέα,  κινείται  με το γράμμα του 
νόμου  και δεν τρέφει  συναισθηματισμούς… Φοβάμαι όμως ότι  αν 
τελικά  είναι  αρνητική  η  απόφαση,  δεν  θα  σ’  αφήσουν  μετά  να 
κάνεις ό,τι έκανες ως τώρα και πολύ πιθανόν να σε πάνε σε άλλη 
φυλακή». 
  «Δεν πειράζει, Αναστασία», είπε μελαγχολικά. «Ό ,τι κι αν γίνει, 
καλώς καμωμένο. Μου αρκεί που έδωσα το στίγμα μου». 
  «Και   καθόλου   αμελητέο,   τουλάχιστον   για   μένα…        Ξέρεις, 
Σωκράτη,     όλη   αυτή   η   προσπάθειά     σου   από   τη    μια   μ’ 
εντυπωσίασε  και  από  την  άλλη  με  έκανε  να  προβληματιστώ. 
Γιατί,  ναι   μεν   είχες   θετικά   αποτελέσματα   σε   μια   δύσκολη 
κατηγορία  ανθρώπων,  αλλά  αναρωτιέμαι  αν  μπορεί  να  είναι 
αποτελεσματική  σ’  όλους  εκείνους που  βιώνουν  έξω τη  σημερινή 
δυστυχία». 
  «Οι άνθρωποι κατά κανόνα είναι ίδιοι, είτε βρίσκονται μέσα είτε 
έξω.  Τα  ίδια  κριτήρια  ισχύουν  για  όλους.  Το  περιβάλλον  μόνο 
αλλάζει». 
  «Υπάρχουν  πολλοί,  όμως,  που  για  διαφορετικούς  λόγους  δεν 
βλέπουν κανένα μέλλον μπροστά τους και πιέζονται αφόρητα από 
ένα  κράτος  επιθετικό  και  άδικο.  Σ’  όλους  αυτούς  τι  μπορεί  να 
εφαρμοστεί;» 
  «Τίποτα δεν χάνεται αν δεν το θέλουμε εμείς. Όταν οι άνθρωποι 
γνωρίσουν  τι  πραγματικά  τους  καθιστά  ανήμπορους,  τότε  όλα 
είναι  πιθανά.  Λόγω  της  άγνοιας,  οι  συνθήκες  δεν  καλυτερεύουν. 
Εκεί  χάνεται  όλη  η  ενέργεια  που  χρειάζεται  ο  καθένας  για  να 
επιβιώσει μέσα σ’ αυτό το περιβάλλον αδικίας». 

                                   

Σαν  ιεραπόστολος  φάνταζε  ο  παπα-Ιάκωβος  στον  χώρο  των 
φυλακών.  Είχε  εξομολογήσει  αμέτρητους κατάδικους ακούγοντας 
τα   χίλια   μύρια   απ’   τα   στόματά   τους,   με   ομολογίες   που 
ξεπερνούσαν ακόμη και τα όρια της φαντασίας. Η συνάντησή του 
όμως  μ’ έναν κρατούμενο σαν τον Σωκράτη, έναν  θεραπευτή έξω 
από το δικό του πλαίσιο, τον προβλημάτισε. 
  Πνεύμα  ανιδιοτελές,  καταλάβαινε  ότι  η  προσέγγισή  του  ήταν 
ουσιαστική  και  αποδεικνυόταν  στην  πράξη.  Σκέφτηκε  αρκετές 
φορές  εκείνες  τις  μέρες  της  ολιγοήμερης  επίσκεψής  του  στην 
Κέρκυρα  να  τον  ανταμώσει  ξανά  και  να  μιλήσουν  πιο  διεξοδικά 
για όσα τους χώριζαν αλλά και για όσα τους ένωναν, όμως δεν το 
αποφάσιζε. 
  Ξημέρωμα  Κυριακής,  μπήκε  στο  παρεκκλήσι  της  φυλακής  για 
να  τελέσει  τη  θεία  ακολουθία.  Μετρημένο  στα  δάχτυλα  των 
χεριών του ήταν το ποίμνιό του, κατάδικοι και δεσμοφύλακες. Με 
κατάνυξη τέλειωσε κατά τις εννιάμισι κι όταν  βγήκε έξω απ’ τον 
ναΐσκο, είδε μπροστά του τον Σωκράτη. 
  «Πώς απ’ τα μέρη μας;» έκανε πειρακτικά ο παπα-Ιάκωβος. 
  «Έ μαθα ότι ήσουν εδώ κι είπα να έρθω να σε δω», αποκρίθηκε 
εκείνος. 
  «Έ κανες  πολύ  καλά,  γιατί  σε  ήθελα  κι  εγώ.  Τι  λες,  πάμε  να 
πιούμε κανέναν καφέ;» 
  Ο Σωκράτης συμφώνησε και τον ακολούθησε ως το γραφείο της 
κοινωνικής    λειτουργού,    εκεί    που    συναντήθηκαν     και   την 
προηγούμενη φορά.  Μόνο που τώρα  μίκρυνε η  απόσταση  μεταξύ 
τους και δεχόταν ο ένας τον  άλλον.  Ο Σωκράτης τον  αποδεχόταν 
και   τον   κατανοούσε     και   ο  παπα-Ιάκωβος   ερευνούσε   τον 
εσωτερικό του κόσμο και τις δυνάμεις του. 
  «Έ χουμε  κανένα  νέο  απ’  το  συμβούλιο;»  τον  ρώτησε  σε  μια 
στιγμή ο Σωκράτης για να ανοίξει τη συζήτηση. 
  «Κάτι  άκουσα να λέγεται,  μα όπως καταλαβαίνεις κολλάνε στο 
γράμμα του νόμου. Ανεξάρτητα αν το πρόγραμμά σου είναι καλό 
ή όχι». 
  «Να   ξέρεις,   παπα-Ιάκωβε,   πως  ό,τι   κάνω   το   κάνω  γιατί 
νοιάζομαι για το καλό των άλλων». 
  «Το έχω διαπιστώσει. Για εκείνον που ψάχνει παντού το δίκαιο, 
όλα  είναι  δίκαια  και  αγιασμένα,  ενώ  για  τον  άδικο  τίποτα  δεν 
είναι  δίκαιο  και  ξοδεύεται  στα  λάθη  του»,  του  είπε  κι  ένα 
ερώτημα που τον βασάνιζε από την προηγούμενη συνάντησή τους 
ήρθε  στη  σκέψη  του.  «Αλήθεια,  εσύ  πώς  διαχειρίζεσαι  τα  λάθη 
των άλλων;» 
  «Με  την  αριστοτελική  μέθοδο,  γιατί  τα  λάθη  μας  οφείλονται 
στις   ακραίες    επιλογές    μας   και   θα   τα   αποφεύγαμε      αν 
ακολουθούσαμε  τη  μέση  οδό.  Και  με  τις  διορθωτικές  κινήσεις, 
που μπορούμε να κάνουμε ανά πάσα στιγμή». 
  «Και   πώς   επεμβαίνεις   για   να   το   πετύχεις;»   ρώτησε   με 
μεγαλύτερο ενδιαφέρον τώρα ο παπα-Ιάκωβος. 
  «Με  την  απενοχοποίηση.  Γιατί  από  νωρίς  οι  άνθρωποι  έχουν 
συνδέσει το  λάθος  με την τιμωρία.  Και  από  κεκτημένη ταχύτητα 
τιμωρούν μόνοι τους τον εαυτό τους στον εσωτερικό τους διάλογο 
και πηγαίνουν από το ένα άκρο στο άλλο». 
  «Καλά  κι  ευλογημένα  όσα  λες,  αλλά  έχε  κατά  νου  ότι  στην 
εποχή  μας  τις  μεγάλες  ιδέες  κάποιοι  τις  υποβιβάζουν  μόνο  και 
μόνο  για  να  μπορέσουν  να  τις χωρέσουν  στη  μικροσκοπική  τους 
συνείδηση!» είπε με έμφαση. 
  «Ν’  αγιάσει  το  στόμα  σου,  παπά  μου!»  συμφώνησε  κεφάτος  ο 
Σωκράτης. 
  Τα  αυθόρμητα  λόγια  του  έκαναν  τον  ιερωμένο  να  χαμογελάσει 
και να τον κοιτάξει  με συμπάθεια. Ό σο γνώριζε ο ένας τον  άλλο, 
τόσο  ανακάλυπταν  και  καινούργια  δεδομένα  να  τους  συνδέουν. 
Και  οι  δύο  διαπίστωναν  ότι τους ένωνε  ένας κοινός σκοπός,  που 
για τον καθένα ήταν ιερός. 

                                    

Στις  μοναχικές  νύχτες  του  Σωκράτη,  η  Πρωταπριλιά  ήρθε  κι 
έπεσε βαριά. Μάτι δεν μπορούσε να κλείσει καθώς σκεφτόταν την 
πιο τραγική στιγμή της ζωής του – τη Χρυσάνθη να πέφτει απ’ το 
μπαλκόνι  στο  κενό.  Σαν  σήμερα  είχε  γίνει  το  μεγάλο  κακό,  που 
από  τη  μια  στιγμή  στην  άλλη  ανέτρεψε  τα  πάντα  στη  ζωή  του. 
Πέρασαν  τρία  χρόνια  και  αξεπέραστη  παρέμεινε  στη  μνήμη  του 
αυτή    η   μέρα.    Όπως     και   για   τη    Θάλεια    Ράπτη,    την 
εικοσιεννιάχρονη  γυναίκα  που  κατοικούσε  σ’  ένα  διαμέρισμα 
απέναντι  από  το  γραφείο  του  Σωκράτη  στους  Αμπελοκήπους, 
γιατί  ήταν  τα  τελευταία  ευτυχισμένα  γενέθλιά  της  που  πέρασε 
μαζί  με  τον  άνθρωπο  που  αγαπούσε  τότε  και  τώρα  δεν  υπήρχε 
στη  ζωή  της.  Τους  χώρισε  στο  μεταξύ  μια  άλλη  γυναίκα  που 
μπήκε  ανάμεσά  τους  κι  αυτό  δεν  είχε  καταφέρει  ακόμη  να  το 
ξεπεράσει. 
  Αναπολώντας εκείνη τη νύχτα, η Θάλεια θυμήθηκε το βίντεο στο 
οποίο είχαν αποτυπώσει τις άλλοτε χαρούμενες στιγμές στο σπίτι 
της. Έ ψαξε  στα  συρτάρια  της  κι  όταν  βρήκε  το  σιντί  όπου  ήταν 
γραμμένο, το  ’βαλε στον υπολογιστή της να παίξει. Από τότε δεν 
το  ’χε  ξαναδεί,  δεν την  άφηνε  ο  θυμός της,  και τώρα  με  δάκρυα 
στα   μάτια  έβλεπε  να  κυλάνε   μπροστά  της  οι  ευτυχισμένες 
στιγμές  όταν  έσβηνε  τα  είκοσι  έξι  κεράκια  της  τούρτας.  Δεν 
κράτησαν  όμως  πολύ,  σε  λίγη  ώρα  τέλειωσε  το  βίντεο  και  η 
Θάλεια  το  έβαλε  να  παίξει  ξανά,  και  ό,τι  δεν  παρατήρησε  την 
πρώτη  φορά  το  είδε  τότε.  Όταν  την  απαθανάτιζε  ο  Νίκος 
μπροστά στην μπαλκονόπορτα, πίσω της, στο απέναντι κτήριο και 
μέσα  στη  νύχτα,  εμφανίστηκε  για  μια  μόνο  στιγμή  ένα  λευκό 
σημάδι να πέφτει κατακόρυφα προς τα κάτω. 
  Γύρισε  πίσω  τη  συγκεκριμένη  σκηνή  να  ξαναπαίξει  σε  αργή 
κίνηση  ζουμάροντας  σ’  εκείνο  το  σημείο.  Και  τότε  διέκρινε  μια 
γυναίκα  ντυμένη  στα  λευκά  να  σκαρφαλώνει  στα  κάγκελα  και 
μετά να ρίχνεται στο κενό, παρά τις απέλπιδες προσπάθειες που 
έκανε  ένας  άντρας  για  να  τη  σώσει.  Σάστισε  μόλις  το  είδε  κι 
αμέσως  θυμήθηκε  το  τραγικό  εκείνο  συμβάν  με  τον  θάνατο  μιας 
γυναίκας  που  σημάδεψε  τη  μέρα  των  γενεθλίων  της.  Είχε  γίνει 
πάταγος   τότε   και   απ’   όσο   θυμόταν   αυτουργός   ήταν   ένας 
ψυχίατρος,  που  υποστήριζε  ότι  ήταν  αθώος  και  δεν  τον  πίστευε 
κανείς. 
 Ύστερα  από  δυο τρεις  μέρες,  αφού  έψαξε το γεγονός,  βρήκε τη 
σύζυγο  του  ψυχίατρου  και  με  το  σιντί  στα  χέρια  πήγε  να  τη 
συναντήσει  στο  ίδρυμα. Όταν  έφτασε, την  οδήγησαν  στο γραφείο 
της  Ελευθερίας,  η  οποία  περίμενε  με  αγωνία  τη  μυστηριώδη 
γυναίκα  που  απ’  ό,τι  της  είπε  στο  τηλέφωνο  είχε  κάτι  πολύ 
σημαντικό να της αποκαλύψει για τον άντρα της. 
  «Καλημέρα», είπε με σεμνότητα μόλις πέρασε μέσα. 
  «Καλημέρα», ανταπέδωσε η Ελευθερία και σηκώθηκε. 
  «Είμαι η Θάλεια Ράπτη». 
  «Χάρηκα.  Παρακαλώ,  καθίστε»,  της  πρότεινε.  «Σας  ακούω.  Τι 
σημαντικό έχετε να μου πείτε για τον άντρα μου;» 
  «Κρατάω     στα   χέρια    μου   αδιάψευστα     στοιχεία   για   την 
αθωότητά του», έκανε εκείνη με συγκρατημένο ενθουσιασμό. 
  Η  Ελευθερία  έμεινε  έκπληκτη  καθώς το  άκουσε  και  μια  σπίθα 
ελπίδας άναψε μέσα της. 
  «Μα πώς; Ποια είστε;» 
  «Δεν  έχει  και  τόση  σημασία  ποια  είμαι,  όσο  το  ότι  έτυχε  να 
μένω  σ’  ένα  διαμέρισμα  απέναντι  απ’  το  ιατρείο  του  άντρα 
σας…» και της περιέγραψε όσα είδε στο βίντεο. 
  «Πού είναι;» ρώτησε γεμάτη αγωνία η Ελευθερία. 
  «Εδώ το έχω, στην τσάντα μου». 
  Η Ελευθερία  με τρεμάμενα χέρια πήρε το δισκάκι και το έβαλε 
στον    υπολογιστή    της.   Στα    μάτια    της   καθρεφτιζόταν      η 
καρτερικότητα  του  απρόσμενου  δώρου  κι  όταν  είδε  σε  μεγάλη 
ανάλυση  την  επίμαχη  σκηνή,  όπου  ο  Σωκράτης  προσπαθούσε  να 
αποτρέψει το μοιραίο, ένιωσε αφάνταστη χαρά και ικανοποίηση. 
  «Υπάρχει και θεία δικαιοσύνη», είπε συγκινημένη. 
  Βούρκωσε  και  δάκρυα  χαράς  κύλησαν  απ’  τα  μάτια  της. 
Κοίταξε με ευγνωμοσύνη τη Θάλεια, την αγκάλιασε, τη φίλησε και 
με τρεμάμενη φωνή τής είπε: 
  «Είσαι ένας άγγελος! Αλλιώς δεν εξηγείται». 
 Ή ταν  σαν  ν’  άνοιξαν  οι  ουρανοί  εκείνη  την  ώρα.  Έ λαμπε 
ολόκληρη από χαρά. Ή θελε να φωνάξει, να τρέξει στους δρόμους 
και  ν’  ακούσουν  όλοι  ότι  είναι  αθώος,  ότι  ήρθε  η  στιγμή  της 
δικαίωσης.  Μόλις  πέρασε  το  πρώτο  κύμα  ευφορίας,  τηλεφώνησε 
στη  δικηγόρο  που  χειριζόταν  την  υπόθεση  για  να  της  μεταφέρει 
τα  ευχάριστα νέα  και να  κινήσει  αμέσως τις διαδικασίες για την 
επανάληψη της δίκης. 

                                   

Πράγματι,  ύστερα  από  τρεις  μήνες  περίπου,  όταν  εκδικάστηκε 
ξανά η υπόθεσή του  ώστε να παρουσιάσουν τα νέα στοιχεία που 
είχαν  προκύψει, το  μικτό  ορκωτό  Εφετείο  Αθηνών  αναίρεσε  όλες 
τις   προηγούμενες     αποφάσεις      και   κήρυξε    παμψηφεί     τον 
κατηγορούμενο   αθώο.   Την   ετυμηγορία   του   δικαστηρίου   την 
υποδέχτηκαν  με  πανηγυρισμούς  οι  δικοί  του  άνθρωποι,  που 
σηκώθηκαν  και  πήγαν  να  αγκαλιάσουν  τον  Σωκράτη,  ο  οποίος 
τους περίμενε  με  δάκρυα  στα  μάτια. Έ γιναν  μια  αγκαλιά  με την 
οικογένειά  του,  την  Ελευθερία,  τον  γιο  του  Αλέξανδρο  με  την 
τριαντάχρονη μνηστή του Ελένη και τους γονείς της, καθώς και με 
τους λιγοστούς πιστούς φίλους που του απέμειναν. 
 Ύστερα από λίγη ώρα, αφού ολοκληρώθηκαν οι διατυπώσεις, σε 
κλίμα  ευφορίας  κατευθύνθηκαν  όλοι  μαζί  προς  την  έξοδο  του 
κτηρίου.   Απομεσήμερο      ήταν,   τέλη    Ιουνίου,   και   ο   ήλιος 
μεσουρανούσε   στον   καταγάλανο   ουρανό.   Ο   Σωκράτης  μόλις 
διάβηκε την πύλη, ένιωσε μιαν απέραντη αίσθηση ελευθερίας, σαν 
να περνούσε σ’ έναν φωτεινό παράδεισο, κι ας μην επικρατούσαν 
οι ιδανικότερες συνθήκες στη χώρα. 
  Η πολύκροτη υπόθεση του Λαμπράκη, με τον βουλευτή γιο, είχε 
προσελκύσει  από  την  αρχή  το  ενδιαφέρον  των  μέσων  μαζικής 
ενημέρωσης,  τα  οποία  και  τώρα  είχαν  σπεύσει  να  καλύψουν  τη 
δίκη. Τον περίμεναν λίγα  μέτρα πιο πέρα και  μόλις τον  είδαν να 
βγαίνει έτρεξαν κοντά του κρατώντας μικρόφωνα και κάμερες. Κι 
εκεί, έχοντας δίπλα του τον Αλέξανδρο, άστραψε και βρόντηξε. 
  «Κύριε Λαμπράκη, τι έχετε να πείτε για την αθώωσή σας;» 
  «Νιώθω μεγάλη ευγνωμοσύνη που δικαιώθηκα έστω και ύστερα 
από τρία χρόνια. Ό σο κι αν επιδίωξαν κάποιοι να με εξοντώσουν, 
δεν τα κατάφεραν τελικά». 
  «Θέλετε  να  μας  πείτε  σε  ποιους  αναφέρεστε  και  γιατί  ήθελαν 
να  σας  βλάψουν,  όπως  λέτε;»  τον  ρώτησε  κάποιος  γνωστός 
δημοσιογράφος της τηλεόρασης. 
  «Το  κακό  δεν  έχει  πρόσωπο  και  βασίζεται  στη  λήθη.  Από 
αρχαιοτάτων χρόνων, όσοι  κατείχαν  μία νέα γνώση ή  ένα  μεγάλο 
μυστικό  της  ζωής  και  προσπάθησαν  να  το  μεταδώσουν,  σχεδόν 
πάντα  διώχθηκαν  ή  είχαν  άσχημο  τέλος.  Ιδιαίτερα  αν  η  αλήθεια 
του   καίει   και   θίγει   μεγάλα   συμφέροντα,   όπως  το   εμπόριο 
ψυχοφαρμάκων». 
  «Πώς  ήταν για  σας  να  εκτίσετε τρία χρόνια  φυλακής;»  ρώτησε 
μια νεαρή δημοσιογράφος που στεκόταν δίπλα του. 
  «Η ελπίδα είναι το αντίδοτο του φόβου. Αυτό με κρατούσε μέρα 
και  νύχτα,  όπως  και  η  συμπαράσταση της γυναίκας μου  και του 
γιου  μου,  καθώς  και  η  αγάπη  των  φίλων.  Γιατί  όσο  λείπει  η 
αγάπη  από  μέσα  μας,  τη  θέση  της  παίρνει  ο  φόβος. Ή ταν  μια 
αξεπέραστη εμπειρία για μένα, απ’ όλες τις πλευρές…» 
  «Σκέφτεστε  να  κάνετε  κάτι  για  την  άδικη  φυλάκιση  που  έχετε 
υποστεί;» επέμεινε η ίδια δημοσιογράφος. 
  «Πρώτα χρειάζεται να σταθώ στα πόδια μου και μετά θα πάρω 
τις  αποφάσεις  μου.  Γιατί  μόνο τότε  μπορεί  κανείς να  βρίσκει τις 
σωστές  λύσεις.  Περισσότερες  λεπτομέρειες  και  απαντήσεις  όμως 
θα δοθούν στο βιβλίο που γράφω εδώ και καιρό». 
 Όλοι μαζί πήγαν σε μια αγαπημένη ταβέρνα του Σωκράτη δίπλα 
στη  θάλασσα  –  λαχταρούσε  να  ξεδώσει.  Σηκώθηκαν  απ’  το 
τραπέζι όταν άρχισε να σουρουπώνει και σε κατάσταση ευθυμίας 
κατέληξαν στο ίδρυμα, στο μεγάλο όνειρό του. Αν και το είχε δει 
σε  φωτογραφίες,  μπροστά  του  ένιωσε  να  ανταμείβεται  για  όλες 
τις θυσίες του. Συγκινήθηκε, δεν ξεκολλούσε τα μάτια του απ’ το 
κτήριο. Ο διακαής πόθος του είχε γίνει πραγματικότητα… 
 Όταν  διάβηκε  την  είσοδο,  αισθάνθηκε  σαν  να  ανακάλυπτε  το 
στίγμα  του  στον  χάρτη.  Κάποια  στιγμή  το  μάτι  του  έπεσε  στον 
πίνακα του Χάρη. Γύρισε προς τον δημιουργό του, τον κοίταξε με 
νόημα και του είπε: 
  «Τα χρόνια που έζησα εκεί με δίδαξαν πολλά, Χάρη». 
  «Τι   μπορεί   να   αποζημιώσει,   όμως,  τόσο   καιρό   μέσα   στη 
φυλακή;» ρώτησε εκείνος. 
  «Δεν  ξεπληρώνεται  με  τίποτα.  Αν  και,  μεταξύ  μας,  νιώθω  σαν 
να  μην πήγε χαμένος ο χρόνος.  Μπορεί έτσι να έπρεπε να γίνουν 
τα πράγματα». 

                                   

Πέρασαν λίγες μέρες μέχρι να εγκλιματιστεί ο Σωκράτης στο νέο 
περιβάλλον  και  να  αλλάξει  τις  προηγούμενες  συνήθειες  –  το 
καθημερινό  πρόγραμμα,  το  πρωινό  εγερτήριο,  την  καταμέτρηση 
των    κρατουμένων     πρωί    βράδυ    και   την   τηλεφωνική     του 
επικοινωνία  με  την  Ελευθερία  πριν  από  το  σιωπητήριο,  που 
σχεδόν  πάντοτε  έκλεινε  με  μια  καθησυχαστική  καληνύχτα για να 
τον  συντροφεύει  στις  άδειες  νύχτες  του.  Μα  τώρα  την  άκουγε 
από  απόσταση  αναπνοής  στο  κρεβάτι  λίγο  πριν  κλείσουν  τα 
μάτια για να κοιμηθούν, ο ένας μες στην αγκαλιά του άλλου. 
  «Έ χω  συνδέσει τα πάντα  με  σένα», του  είπε  μελιστάλαχτα  ένα 
βράδυ  η  Ελευθερία.  «Ό ,τι  σκέφτομαι  και  κάνω  έχει  σχέση  με 
σένα, και όλα τα όνειρά μου εσένα περιλαμβάνουν… Μου έλειψες 
πολύ». 
  «Πάνε    πια    αυτά,   τέλειωσαν»,    αποκρίθηκε     ο   Σωκράτης 
χαϊδεύοντας τα μαλλιά της. 
  «Δεν ξέρω πώς θα τα φέρει η ζωή, όμως για ένα είμαι σίγουρη, 
ότι  θα είναι οδυνηρό το αύριο χωρίς εσένα. Εσύ είσαι το κίνητρό 
μου για να προχωρώ. Το βλέμμα σου, όπου σταθώ κι όπου βρεθώ, 
με  ακολουθεί.  Και  ξέρεις γιατί;  Γιατί  δεν  σταμάτησα  ποτέ να  σ’ 
αγαπάω». 
 Ύστερα  από  λίγες  μέρες  άρχισε  σιγά  σιγά  να  προσαρμόζεται 
στα  νέα  δεδομένα  και  να  βρίσκει  κάπως  τον  παλιό  εαυτό  του. 
Και  μόνο  τότε  θέλησε  να  πάει  ξανά  στο  ίδρυμα.  Στάθηκε  στο 
απέναντι   πεζοδρόμιο   και   κοίταζε   σκεφτικός  το   κτήριο.   Το 
σύστημά  τους  τώρα  αποκτούσε  γερά  θεμέλια  –  έμοιαζε  με 
σπαρμένο χωράφι που ήθελε μονάχα φροντίδα για ν’ αναπτυχτεί. 
  Το   πρώτο     του    μέλημα     ήταν    να   ασχοληθεί     με   τον 
εγκαταλελειμμένο  κήπο  στην  αυλή  πίσω.  Πρωί  πρωί  έπιανε 
δουλειά πριν τον βρει ο καλοκαιρινός ήλιος· άρχισε να ξεβοτανίζει 
τα  αγριόχορτα  και  να  κλαδεύει  τα  φυτά  και  τα  λουλούδια  και 
όλα  τα  ξερά  κλαριά  και  φύλλα. Ύστερα  φύτεψε  νέα,  όπως  και 
διάφορους βολβούς για ν’ ανθίσουν κι άλλες εποχές. Τον είλκυε η 
γη  καθώς  κι  ό,τι  ξεπηδούσε  μέσα  απ’  τα  σπλάχνα  της.  Ο  κήπος 
για   τον   Σωκράτη     ήταν   ένας   φυσικός   παράδεισος   και      η 
ενασχόληση μαζί του σήμαινε γι’ αυτόν πνευματικότητα. 
  Σε  λίγο  καιρό  η  αυλή  έγινε  αγνώριστη.  Ό σα  φρόντισε  και 
φύτεψε,  πήραν  ζωή,  αναπτύχτηκαν  και  άνθισαν.  Στα  τέλη  του 
Σεπτέμβρη,  ξεκίνησε  να  διδάσκει  στο  νεοσύστατο  τμήμα  των 
ειδικευόμενων  ψυχολόγων  το  νέο  ψυχοεκπαιδευτικό  πρόγραμμα 
που είχε οργανώσει από πριν η Ελευθερία. Δώδεκα άτομα ήταν οι 
πρώτοι  μαθητευόμενοι  –  μια  συγκυρία  που  θεωρήθηκε  καλός 
οιωνός.  Στην  πλειονότητά  τους  ήταν  γυναίκες,  μόνο  τρεις  ήταν 
άντρες.  Μέρες  τώρα  τον  έβλεπαν  να  περιποιείται  τον  κήπο  σαν 
ένας απλός κηπουρός και απορούσαν με τη συμπεριφορά του. Τα 
σχόλια έδιναν κι έπαιρναν, ώσπου να τους εξηγήσει τους λόγους. 
  «Όποιος  έρθει  κοντά  στη  φύση,  στην  ομορφιά  και την  ενέργεια 
που  εκπέμπουν  τα  φυτά,  τα  λουλούδια  και  ό,τι  άλλο  βλαστίζει 
από το χώμα, τότε γίνεται μέρος της φύσης και δεν ξεχωρίζει απ’ 
αυτήν». 
 Όλοι  τους  κρέμονταν  απ’  το  στόμα  του  όταν  μιλούσε.  Τους 
μαγνήτιζε  η  ευφράδεια  του  λόγου  του  και  κείνο  το  βλέμμα  του, 
που όταν έπεφτε πάνω τους το  ’νιωθαν σαν ζεστό, τρυφερό χάδι. 
Προκαλούσε  τον  θαυμασμό,  κάτι  που  ανησύχησε  τον  Σωκράτη, 
καθώς θεωρούσε ότι δεν ήταν ασφαλές για τον ίδιο να αποκτήσει 
τη σφραγίδα της αυθεντίας. Μια μέρα το εξέφρασε: 
  «Θέλω  να  ξέρετε  πως  δεν  είμαι  τίποτα  περισσότερο  από  ένα 
κανάλι  που  από  μέσα  του  περνάει  αυτή  η  γνώση  για  να  πάει 
προς   τους   άλλους.   Αν   ποτέ   μπω   στον   πειρασμό   να   την 
οικειοποιηθώ, τότε δεν θα βγαίνει καθαρή, γιατί το κανάλι δεν θα 
’ναι καθαρό». 
  «Η  θεωρία  σας  όμως  είναι  μια  αλήθεια  που χωρίς εσάς δεν  θα 
υπήρχε», παρενέβη ένα νέο κορίτσι. 
  «Η αλήθεια υπήρχε και θα υπάρχει πάντα, και όσοι έρχονται σ’ 
επαφή μαζί της, μετά θέλουν να τη μεταδώσουν στους άλλους. Αν 
όμως σ’  αυτό το κανάλι υπάρχουν  εμπόδια όπως ο  εγωισμός και 
η  αλαζονεία,  τότε  δεν  θα  κυλάει  με  την  ίδια  ροή  και  ένταση. 
Εκείνο  που  σας  συμβουλεύω  είναι να  συντονίζεστε  με τη  μέθοδο 
που μαθαίνετε κι εκείνο από μόνο του θα λειτουργεί προς όφελός 
σας». 
  «Κι αυτό αρκεί;» ρώτησε κάποια άλλη. 
  «Χρειάζεται   και   σεμνότητα   –   το   ξέρουν   καλά   όσοι   την 
ακολουθούν». 
  Τα  ερωτήματα  των  εκπαιδευόμενων  ήταν  πολλά  και  ποικίλα 
κατά τη διάρκεια των μαθημάτων, και οι απαντήσεις του συνήθως 
τους ξάφνιαζαν. 
  «Το  πρόγραμμά  μας  δεν  απευθύνεται  σ’  όλο τον  κόσμο», τους 
είπε   μια   μέρα.   «Για    να   έχει  ουσιαστικά     αποτελέσματα, 
χρειάζεται να συνειδητοποιήσει κάποιος πρώτα ότι κάτι δεν πάει 
καλά  στη  συμπεριφορά  του  και  στις  επιλογές  του,  κι  έπειτα  ν’ 
αναζητήσει τρόπους να βελτιωθεί». 
  «Και στην αντίθετη περίπτωση;» επενέβη ένας μαθητευόμενος. 
  «Οι  άνθρωποι  που  είναι  βυθισμένοι  και  πιστεύουν  ότι  όλοι  οι 
άλλοι  φταίνε,  είναι  δύσκολο  να  ανοίξουν  τα  μάτια  και  να  δουν 
την κυκλική πορεία της ζωής τους». 
  «Οπότε   δεν   είναι   σε   θέση   να   σπάσουν   τον   κύκλο   της 
επανάληψης», παρατήρησε μία από τις δύο κοινωνιολόγους. 
  Ο   Σωκράτης   την   κοίταξε   στα   μάτια   και   χαμογέλασε   με 
ικανοποίηση  για  την  εύστοχη  παρέμβασή  της. Ή ταν  ένα  δείγμα 
ότι  άρχιζαν  να  κατανοούν  σχετικά  γρήγορα  την  αλήθεια  που 
υπήρχε στο πρόγραμμά τους. 
  Όλο  αυτό το  διάστημα  δεν  σταμάτησε να γράφει το  βιβλίο του, 
το  οποίο  περιλάμβανε  δύο  μέρη.  Στο  πρώτο  με  μυθιστορηματικό 
τρόπο ανέλυε την εμπλοκή του στον χώρο των φαρμάκων και της 
έρευνας,  κατονομάζοντας  τους  πάντες  και  τα  πάντα,  καθώς  και 
τους λόγους για τους οποίους ήθελαν να τον συντρίψουν, ενώ στο 
δεύτερο  μέρος  περιέγραφε  τη  διεξαγωγή  της  έρευνάς  του  στη 
φυλακή. Με έντεχνο τρόπο παρουσίαζε τη θεωρία του στην πράξη 
χρησιμοποιώντας  υπαρκτά  παραδείγματα,  για  να  κλείσει  με  τα 
αποτελέσματα και τις εφαρμογές των εμπλεκομένων. 
  Με τον ερχομό του χειμώνα κόντευε να το ολοκληρώσει και τότε 
πήγε στον εκδότη του να συζητήσουν για την έκδοση του βιβλίου. 
Ή θελε τη γνώμη του  αλλά  και να  δει τις προθέσεις του, που  απ’ 
ό,τι  φάνηκε  όχι  μονάχα  ήταν  θετικές,  αλλά  εκείνος  από  την  ίδια 
μέρα –παρορμητικός  και  ενθουσιώδης  όπως ήταν–  άρχισε  κιόλας 
να το  ανακοινώνει  στον  κύκλο του.  Με τη  δημοσιότητα  που  είχε 
πάρει  η  υπόθεση  Λαμπράκη,  πίστευε  ότι  και  το  βιβλίο  του  θα 
έκανε πάταγο… 
  Ο  Σωκράτης  βίωνε  μια  περίοδο  ψυχικής  και  ηθικής  ανάτασης, 
αλλά  και  ανταμοιβών.  Προκειμένου  να  αποκατασταθεί  το  όνομά 
του,   η   πολιτεία   τού   παραχώρησε   ξανά   την   έδρα   του   στο 
πανεπιστήμιο,   και   όσο   για   την   αποζημίωση   που   όρισε   το 
δικαστήριο για τα τρία χρόνια άδικου εγκλεισμού του, ήταν τόσο 
λίγα, που θεώρησε υποτιμητικό να τα δεχτεί. 
  Απλόχερα  του  έδινε  τα  ελέη  του  ο  Θεός,  όπως  του  ’πε  και  ο 
παπα-Ιάκωβος  όταν  συναντήθηκαν  μια  μέρα  στην  Αθήνα,  ως 
αντίδωρο για τις δοκιμασίες του. 
 Όλα    κυλούσαν     με   ομαλότητα     και   νηνεμία.   Έ να  βράδυ 
Παρασκευής  οργάνωσε  τραπέζι  στο  σπίτι  τους.  Γύρω  από  τον 
«μυστικό  δείπνο»  καθόταν  η  Ελευθερία,  ο  Αλέξανδρος  με  τη 
μνηστή  του  Ελένη  και  τους  γονείς  της  –τον  βουλευτή  Απόστολο 
Νέζη,  από  τα  ισχυρά  στελέχη  του  νεοσύστατου  κόμματός  τους, 
και τη  μητέρα της  Φωτεινή–,  ο Χάρης,  η  Φανή,  ο  Ευγένιος  με τη 
γυναίκα  του  Αλκμήνη  Λυμπέρη  –τη  δικηγόρο  του  Χάρη,  με  την 
οποία είχαν παντρευτεί ύστερα από έναν θυελλώδη έρωτα– και η 
Θάλεια, στην οποία χρωστούσε την αθώωσή του. 
  Αφού  έφαγαν  κι  ήπιαν,  ο  Σωκράτης  πήρε  τον  συμπέθερο  και 
βγήκαν  στη  βεράντα  να  καπνίσουν  και  να  τα  πούνε  λίγο  μόνοι 
τους, μια κι ήταν γνώριμοι από παλιά. 
  Ο Απόστολος Νέζης ήταν ένας ευπαρουσίαστος ψηλός άντρας με 
γκρίζα  αραιά  μαλλιά.  Περισσότερα  από  είκοσι  χρόνια  εκλεγόταν 
συνέχεια βουλευτής στην Α΄ Αθηνών, στο ίδιο κόμμα όπου αρχικά 
εκλέχτηκε  και  ο  Αλέξανδρος.  Με  τις  πολιτικές  αναταράξεις 
μεταπήδησαν   και   οι   δύο   σε   ένα   νεοσύστατο   κόμμα,   όπου 
συσπειρώθηκαν      διαφορετικές    δυνάμεις    από   τον   χώρο    της 
Κεντροαριστεράς  και  γενικότερα  του  Κέντρου.  Αντιπροσώπευε 
έναν  άλλο  πόλο,  στον  οποίο  δεν  έπαιζαν  σημαντικό  ρόλο  οι 
κομματικές  παρατάξεις.  Στις  πρώτες  εκλογές  κατάφερε  οριακά 
να   ξεπεράσει   το   μονοψήφιο   ποσοστό,   ωστόσο       θεωρούνταν 
υπολογίσιμη δύναμη στο Κοινοβούλιο. 
  «Είναι  ταιριαστό  ζευγάρι  τα  παιδιά  μας,  Απόστολε.  Σαν  να 
είναι  πλασμένοι  ο  ένας  για  τον  άλλο»,  είπε  σε  μια  στιγμή  ο 
Σωκράτης  κοιτάζοντας  απ’  το  τζάμι  της  μπαλκονόπορτας  τους 
δυο νέους  που  κάθονταν  δίπλα  δίπλα  στο τραπέζι.  «Η  κόρη  σου 
είναι διαμάντι!» 
  Η  Ελένη,  στα  τριάντα  της,  ήταν  μια  λεπτή  όμορφη  γυναίκα  με 
αρμονικά  χαρακτηριστικά.  Είχε  εκφραστικά  βαθυπράσινα  μάτια, 
καμπυλωτό  μέτωπο  που  πρόδιδε  αισθησιασμό,  λεπτά  χείλη  και 
κοντά καστανά μαλλιά που τόνιζαν τη μεγάλη ενεργητικότητά της 
–   κάτι  που   αξιοποιούσε   και   επαγγελματικά   στο   υπουργείο 
Παιδείας, όπου εργαζόταν ως επικοινωνιολόγος. 
  «Και  οι  δυο  είναι  ξεχωριστοί»,  αποκρίθηκε  ο  βουλευτής  με  τη 
βαριά φωνή του. «Μα αυτός που έχει δρόμο μπροστά του είναι ο 
Αλέξανδρος.   Τώρα   βρίσκεται   στο   πιο   κρίσιμο   σημείο   της 
πολιτικής του καριέρας». 
  «Έ χει  πολλές  δυνατότητες…»   είπε  σκεφτικός  ο  Σωκράτης. 
«Αλλά  με  τα  πρόσωπα  που  έχει  το  κόμμα  σας  στην  ηγεσία, 
Απόστολε,   λυπάμαι   που   σ’   το   λέω,   δεν   φαίνεται   ότι   θα 
καταφέρουν να του δώσουν μεγαλύτερη ορμή». 
  «Μόνο  άτομα  σαν  τον  γιο  σου  μπορούν  να  αναμορφώσουν  το 
πολιτικό σκηνικό. Γιατί είναι γεννημένος ηγέτης, φίλε  μου, και το 
ξέρεις καλά αυτό». 
  Ο  Σωκράτης  δεν  αποκρίθηκε.  Κοίταζε  επίμονα  τον  Αλέξανδρο. 
Στο    επιβλητικό   του   πρόσωπο      αποτυπώνονταν      τα   ηγετικά 
χαρίσματα  που  επιδείκνυε  από  παιδί·  πότε  σαν  αρχηγός  στις 
παρέες  του  στη  γειτονιά  και  στο  σχολείο,  πότε  σαν  μπροστάρης 
στα    μαθητικά    του   χρόνια,   πότε   σαν    φλογερός   πρόεδρος 
φοιτητικών  κινημάτων  όταν  έβγαζε  πύρινους  λόγους,  κι  άλλα 
πολλά  ακόμη  που  ακολούθησαν,  μέχρι  που  έγινε  ένας  από  τους 
νεότερους  βουλευτές στο Κοινοβούλιο. Από  μικρό τον  μάθαινε να 
αξιοποιεί  τα  ταλέντα  του  δομώντας  σωστά  την  προσωπικότητά 
του και σιωπηρά συμφωνούσε με την άποψη του Απόστολου. 
  «Δεν  λέω,  έχει  αρκετά  χαρίσματα»,  παραδέχτηκε  σκεφτικός. 
«Είναι νέος κι ακόμη βράζει το αίμα του». 
  «Έ χει  λαμπρό  μέλλον.  Άκου  με  που  σου  λέω!  Σήμερα  στην 
πολιτική χρειάζονται πρόσωπα σαν τον Αλέξανδρο». 
  «Το  σύστημα  δεν   αφήνει  να   αναδειχτούν  τέτοιες  ηγετικές 
φυσιογνωμίες;» 
  «Ή ρθε  η  ώρα  να  χωριστούν  τα  ερίφια  από  τους  αμνούς, 
Σωκράτη. Ετοιμάζεται μια πολύ σημαντική κίνηση αυτό τον καιρό 
στο  κόμμα,  κι  εκεί  ο  Αλέξανδρος  μπορεί  να  διαδραματίσει 
καθοριστικό  ρόλο,  ιδιαίτερα  τώρα  που  αποκαταστάθηκε  ηρωικά 
το  όνομά  σας.  Άλλαξαν  οι  εποχές  και  οι  καταστάσεις  απαιτούν 
νέο  αίμα  που  δεν  διαβρώθηκε  στο  προηγούμενο   μολυσμένο 
περιβάλλον». 
  Ο  Σωκράτης,  αν  κι  έδειχνε  λίγο  επιφυλακτικός  μ’  όσα  άκουγε, 
ένιωσε  περηφάνια για τον γιο του.  Και τη  χαρά του  ύστερα την 
εκδήλωσε  με  την  ξεχασμένη  του  κιθάρα  –  όταν  την  πήρε  στα 
χέρια  του  κι  άρχισε  να  παίζει  αγαπημένα  τους  τραγούδια,  που 
σιγοτραγούδησαν όλοι μαζί πίνοντας απ’ το κρασί της λησμονιάς. 

                                  

Την    επόμενη     μέρα,    ο    Σωκράτης      σηκώθηκε     κεφάτος 
σιγομουρμουρίζοντας  τραγούδια  απ’  τη  χτεσινοβραδινή  γιορτή. 
Συνέχιζε  να  αισθάνεται  ευφορία  την  οποία  μετέδιδε  και  στους 
οικείους του. Ο γιος του συνέχεια διερωτόνταν από πού αντλούσε 
τόση  δύναμη  ύστερα  απ’  όσα  πέρασε  και  σε  εποχές  που  οι 
περισσότεροι δήλωναν απαισιόδοξοι. 
  Κατά τις  έντεκα  η  ώρα  έφτασε  ο  Αλέξανδρος στο  πατρικό του 
με  σκοπό να τους πάει  στη  Μάνη,  σύμφωνα  με την  επιθυμία του 
πατέρα  του.  Ή θελε  να  επισκεφτεί  τον  τάφο  του  Σταύρου,  του 
ανθρώπου  στον  οποίο χρωστούσε τη ζωή του.  Θα  εκπλήρωνε  μια 
επιθυμία που γεννήθηκε τη μέρα της κηδείας του. 
  «Καταλαβαίνω, πατέρα, ότι αυτό το ταξίδι έχει μεγάλη σημασία 
για σένα», του είπε καθώς κάθονταν οι δυο τους στο τραπέζι της 
κουζίνας πίνοντας καφέ. 
  «Τάμα  το  είχα  κάνει  και  ο  άγιος  το  τάμα  του  το  θέλει», 
σχολίασε  υπαινικτικά  ο  Σωκράτης.  «Εάν  δεν  υπήρχε  ο  Σταύρος, 
δεν  θα  υπήρχα  κι  εγώ  τώρα.  Ή ταν  ο  μεγαλύτερος  ήρωας  που 
γνώρισα»,  παραδέχτηκε  και  κοίταξε  το  ρολόι  του.  «Ελευθερία, 
τέλειωνε,   έντεκα    πήγε»,   φώναξε     στη   γυναίκα    του   που 
ετοιμαζόταν στην κρεβατοκάμαρα. 
  «Σε δέκα λεπτά θα ’μαι έτοιμη…» 
  «Εντάξει. Εμείς κατεβαίνουμε να πάρουμε απ’ τον φούρνο κάτι 
για τον δρόμο και θα σε περιμένουμε κάτω». 
 Έ μοιαζε σαν να μην τον χωρούσε ο τόπος και ο Αλέξανδρος του 
το επισήμανε: 
  «Έ χεις μια ανυπομονησία σήμερα, γιατί;» 
  «Δεν   ξέρω»,   είπε   σκεφτικός   ο   Σωκράτης.   «Ί σως   επειδή 
αργήσαμε». 
  Κατέβηκαν  οι  δυο  τους  στην  είσοδο  της  πολυκατοικίας  και 
βγήκαν  στον  κεντρικό  πεζόδρομο  της  αγοράς,  όπου  εκείνη  την 
ώρα υπήρχε αρκετή κίνηση. 
  Αν  και  ήταν  τέλη  Νοέμβρη,  οι  ουρανοί  είχαν  ανοίξει  διάπλατα 
για  να  φανερώσουν  τον  ήλιο  που  μεσουρανούσε  πάνω  απ’  την 
Αθήνα,   γλυκαίνοντας     κάπως   και   το   κρύο.   Ανάμεσα     στην 
οχλαγωγία  του  κόσμου  και  στις  φωνές  των  μικροπωλητών,  η 
μυρωδιά  του  φρεσκοψημένου  ψωμιού  και  των  γλυκισμάτων  απ’ 
τον   φούρνο   δίπλα  τούς  χτύπησε   ευχάριστα.   Στην   απέναντι 
πλευρά του  πεζόδρομου  ήταν  αραδιασμένοι  πέντε  έξι  πάγκοι  με 
πλανόδιους  πωλητές,  ανάμεσά  τους  κι  ένας  πάγκος  γεμάτος 
πολύχρωμα  λουλούδια.  Μόλις  τα  είδε  ο  Σωκράτης,  απ’  τον  νου 
του πέρασε μια σκέψη και τη μετέφερε στον γιο του: 
  «Τα κομμένα λουλούδια έχουν λίγο χρόνο ζωής». 
  «Τι  σημασία  έχει  ένα  κομμένο  λουλούδι  όταν  το  φυτό  που  το 
βγάζει υπάρχει κι έχει πολλά άλλα μπουμπούκια που  ’ναι έτοιμα 
ν’ ανθίσουν;» έθεσε ο Αλέξανδρος μια άλλη στοχαστική απορία. 
  Εκείνη  τη  στιγμή  γύρισε  φευγαλέα  το  βλέμμα  του  προς  τον 
άντρα που στεκόταν πίσω απ’ τον πάγκο με τα λουλούδια. Ή ταν 
γύρω στα σαράντα, λεπτοκαμωμένος· φορούσε μαύρο σκούφο στο 
κεφάλι,  μαύρα  γυαλιά  και  μαύρα  ρούχα.  Πιο  πολύ  έμοιαζε  με 
εγκληματική  φυσιογνωμία  παρά  με  ανθοπώλη.  Ο  Αλέξανδρος 
αισθάνθηκε  ένα  ρίγος  να  διαπερνά  το  σώμα  του  μόλις  τον 
αντίκρισε.   Κρατούσε   μια   ανθοδέσμη   και   την   είχε   στρέψει 
καταπάνω  τους  σαν  να  τους  σημάδευε  με  όπλο.  Και  δεν  έπεσε 
έξω.   Ενστικτωδώς   κατάλαβε   ποιος   κινδύνευε   και   ενήργησε 
αστραπιαία.  Έ πεσε  πάνω  στον  πατέρα  του  καθώς  στεκόταν 
δίπλα  –με  σκοπό  να  τον  καλύψει–  και  τότε  δέχτηκε  μια  σφαίρα 
δεξιά στο στήθος. 
  Ξαφνικά  ένιωσε  τον  κόσμο  να  χάνεται.  Το  ίδιο  κι  ο  πατέρας 
του, που δέχτηκε τη δεύτερη σφαίρα – τον είδε αιματοβαμμένο να 
λυγίζει  τα  γόνατά  του.  Τον  εγκατέλειψαν  οι  δυνάμεις  του  και 
σωριάστηκε  ανάσκελα  ο  Αλέξανδρος,   με  το  κεφάλι  του  να 
χτυπάει  δυνατά  στο  κράσπεδο,  παρασύροντας  κι  ένα  ποδήλατο 
που η ρόδα του συνέχισε να γυρνάει αργά δίπλα του, σαν να τον 
συμπονούσε… 
                           KEΦAΛAIO ΕΒΔΟΜΟ 

                                                   Τίποτα δεν είναι πολιτικά ορθό, 

                                                         αν δεν είναι ηθικά λάθος. 

                                                                ΝΤΑΝΙΕΛ Ο’ΚΟΝΕΛ 

         Ι  ΑΚΤΙΝΕΣ    ΤΟΥ   ΠΟΔΗΛΑΤΟΥ   συνεχώς   γύριζαν   μες   στον 
         ασυνείδητο  κόσμο  του  Αλέξανδρου,  δείχνοντάς  του  ότι  η 
 Οκίνηση της ζωής  είναι η  μόνη που συνεχίζεται παρ’ όλη τη 
θνητότητα   των       ανθρώπων.       Από   το     συμβάν     διδάχτηκε      να 
παρατηρεί  με  εγκαρτέρηση  όσα  έμελλε  να  δουν  ακόμη  τα  μάτια 
του στην εξελικτική και φανταστική πορεία της ζωής του. 
  Διαισθάνθηκε, λοιπόν, τον εαυτό του να υπερβαίνει τις δυνάμεις 
του  και  να  αναρρώνει  σταδιακά.  Ύστερα  από  αρκετές  μέρες 
βγήκε  απ’  το  νοσοκομείο  νιώθοντας  σαν  να  περνούσε  σε  μιαν 
άλλη  ζωή,  παραμυθένια,  που  περίμενε  να  την  κατακτήσει.  Αλλά 
δεν  τον  άφηνε  να  χαρεί  ο  αξεπέραστος  χαμός  του  πατέρα  του, 
που  του   ’χε  σβήσει  το  χαμόγελο  από  τα  χείλη.  Και  πολύ 
περισσότερο  στη  μητέρα  του,  που  από  τότε  είχε  πέσει  σε  βαρύ 
πένθος.   Αρνιόταν   να        συνειδητοποιήσει   ότι   τον       έχασε     και 
αντιδρούσε  στη  νέα  πραγματικότητα.  Είχε  περιοριστεί  στο  σπίτι 
σε  κατάσταση  παραίτησης  και  φερόταν  σαν  να  μην  ήθελε  να 
συνεχίσει άλλο τη ζωή της χωρίς τον άντρα της. 
  Την  έβλεπε  ο  Αλέξανδρος  να  μαραζώνει  και  υπέφερε  διπλά. 
Προσπαθούσε  να  τη  στηρίξει  και  να  ’ναι  όσο  το  δυνατόν  πιο 
κοντά της. 
  «Ακόμη δεν μπορώ να πιστέψω πως έφυγε», του είπε περίλυπη 
ένα  σούρουπο  καθώς  κουβέντιαζαν  οι  δυο  τους  στο  σαλόνι  του 
σπιτιού  τους.  «Κάποιες  φορές  έχω  την  εντύπωση  ότι  θα  τον  δω 
ξαφνικά  μπροστά  μου, ότι  βρίσκεται κάπου  μες στο σπίτι και  θα 
φανεί  από  στιγμή  σε  στιγμή.  Τα  πάντα  μου  τον  θυμίζουν.  Τα 
ρούχα  του,  τα  βιβλία  του,  τα  γραπτά  του,  οι  φωτογραφίες  και 
τόσα άλλα που περάσαμε μαζί εδώ». 
  Την  ένιωθε τη  μητέρα του.  Και  κείνος ευχόταν  μέσα του πως η 
δολοφονία  του  πατέρα  του  ήταν   μία  οφθαλμαπάτη,  ότι   θα 
ξυπνούσε  από  έναν  κακό  εφιάλτη  και  όλα  θα  ήταν  όπως  πριν. 
Ό μως ήξερε ότι αυτό δεν μπορούσε να συμβεί. 
  «Και   για   μένα,   μητέρα,   παραμένει   μέσα   μου   ζωντανός», 
συμφώνησε  μαζί  της.  «Τώρα  καταλαβαίνω  πόσο  πολύ  ήσασταν 
δεμένοι.  Βλέπω  το  ανεξίτηλο  αποτύπωμά  του  και  στη  δική  μου 
ζωή». 
  «Διακόπηκε μια σχέση αλληλοσυμπλήρωσης που είχε όνειρα και 
ιδέες.  Απ’  τον  πατέρα  σου  αντλούσα  κι  εγώ  δύναμη»,  είπε 
μελαγχολικά η Ελευθερία έχοντας χαμηλωμένο το βλέμμα της. «Η 
μόνη πολυτέλεια πλέον στη μοναξιά μου είναι να γυρίζω πίσω τον 
χρόνο και να αναπολώ τα περασμένα...» 
  Εκείνη  τη  στιγμή  χτύπησε  το  κουδούνι  της  εξώπορτας·  ο  ήχος 
του  ακούστηκε  σαν  αντίλαλος στ’  αυτιά του Αλέξανδρου,  σαν να 
βρισκόταν κάτω από μια καμπάνα.  Ξαφνικά ένιωσε να ζαλίζεται. 
Έ γειρε  στην  πλάτη  του  καναπέ  και  μια  μαύρη  σκιά  πέρασε 
μπροστά απ’ τα  μάτια του, που χάθηκε σε λίγο όταν η Φανή του 
 ’δωσε ένα ποτήρι 
νερό. 
  «Είσαι καλά, Αλέξανδρε; Πες μας», τον ρώτησε με αγωνία. 
  Μόλις  συνήλθε  κάπως  εκείνος  κι  είδε  τις  δύο  γυναίκες  να  τον 
κοιτάζουν αναστατωμένες, προσπάθησε να τις καθησυχάσει. 
  «Δεν είναι τίποτα. Μια ζάλη ήταν και πέρασε». 
  «Πήγαινε  να  ξαπλώσεις  λίγο,  παιδί  μου»,  τον  συμβούλεψε 
ανήσυχη η μητέρα του. 
  «Ναι,  ας  πάω  καλύτερα.  Όλη  τη  μέρα  είμαι  στο  πόδι.  Εσείς 
συνεχίστε…» τους είπε και σηκώθηκε να πάει στο δωμάτιό του. 
  Ξάπλωσε να  ξαποστάσει  και  απ’ τη  μισάνοιχτη πόρτα  έφταναν 
οι   κουβέντες   των   δύο   γυναικών.   Η   Φανή   ερχόταν   σχεδόν 
καθημερινά  να  συμπαρασταθεί  στη  μητέρα  του.  Ο  Αλέξανδρος 
την εκτιμούσε αφάνταστα, όπως και τον Χάρη, με τον οποίο είχαν 
αποκτήσει φιλικούς δεσμούς. 
  «Φανή μου, εκτός από όλο το βουνό που πρέπει ν’ ανέβω και να 
δεχτώ την απώλεια του Σωκράτη, ανησυχώ και για το παιδί μου», 
άκουσε  τη  μητέρα  του  να  λέει  με  παράπονο  στη  Φανή.  «Ή ταν 
τόσο δεμένος με τον πατέρα του…» 
  «Έ χει ανάγκη όμως να σε βλέπει όρθια». 
  «Μήπως εγώ δεν θέλω;» έκανε απότομα η Ελευθερία. «Ξέρω τι 
θα  ’πρεπε  να  κάνω,  αλλά  δεν  περνά  πια  από το χέρι  μου…  Απ’ 
ό,τι  φαίνεται  όμως  κανείς  δεν  μπορεί  να  πιει  από  το  δικό  μου 
πικρό  ποτήρι.  Κανείς  δεν  μπορεί  να  νιώσει  αυτό  που  ζω»,  είπε 
απελπισμένη. 
  «Καταλαβαίνω πόσο υποφέρεις…» 
  «Αυτό είναι μια κουβέντα. Για έλα και στη θέση μου». 
  «Ελευθερία     μου,   εγώ    θέλω    να    σε   βοηθήσω,     να   σου 
συμπαρασταθώ, όπως έκανες κι εσύ κάποτε σ’ εμένα». 
  «Με  συγχωρείς,  Φανή.  Μάλλον  έχουν  κλονιστεί τα  νεύρα  μου», 
είπε μετανιωμένη. 
  «Δεν πειράζει». 
  «Άλλοι φταίνε και την πληρώνεις εσύ». 
  «Όλοι   αυτοί   ξέρουν  να   καμουφλάρονται  πίσω   από   ωραία 
περιτυλίγματα». 
  «Αν  δεν  μπλεκόταν  ο  Σωκράτης  σε  τέτοιου  είδους  δίχτυα, 
τίποτα  από  όσα  περάσαμε  δεν  θα  γινόταν.  Και  του  το  είχα  πει 
απ’ την αρχή, αλλά δεν μ’ άκουσε». 
  Είχε θυμό απέναντι στη μοίρα που την έπληξε ανεπανόρθωτα κι 
έβγαιναν    συναισθήματα      που    μετέβαλλαν      ακόμη    και   την 
προσωπικότητά  της.  Έ νιωθε  άδεια,  αφού  δεν  έτρεφε  καμιά 
αισιοδοξία  ούτε  για  το  παρόν  ούτε  για  το  μέλλον.  Στη  γενική 
παραίτησή της  απ’ τη  ζωή  φλέρταρε  και  με τον  θάνατο.  Σαν  να 
αποζητούσε να πάει κοντά του, ώστε να  μην τους χωρίσει ούτε ο 
θάνατος,  όπως  έλεγαν  κάποτε  μεταξύ  τους  στα  νεανικά  τους 
χρόνια. 
  Μια  φορά  ο  Αλέξανδρος,  βλέποντας  να  την  έχει  καταβάλει  η 
απόγνωση, τη ρώτησε: 
  «Εσύ, μητέρα, που γνωρίζεις σε βάθος τη διεργασία του πένθους 
και την  εφαρμόζεις  με  επιτυχία  στους άλλους, γιατί  σε  σένα  δεν 
μπορεί να πιάσει τόπο;» 
  «Γιατί  ο  πόνος  του  θανάτου  ξεπερνιέται  μονάχα  όταν  τον 
βιώσεις στο έπακρο», απάντησε εκείνη. 
  Η ίδια τον βίωνε στον μέγιστο βαθμό. Πέρασε κάμποσος καιρός 
μέχρι  να  συμφιλιωθεί  με  την  ιδέα  της  απώλειας.  Σταμάτησε  τον 
θρήνο  της  κι  αποφάσισε  να  κάνει  κάτι  πιο  δημιουργικό:  να  του 
γράφει γράμματα.  Νιώθοντας την  ανάγκη  να  μοιραστεί  μαζί του 
όσα  περνούσε  εκείνο  το  διάστημα,  πίστευε  πως έτσι  θα  ερχόταν 
σε  μιαν  άλλη  επικοινωνία  μαζί  του.  Κι  άρχισε,  λοιπόν,  με  τον 
γραπτό  λόγο  να  του  εκφράζει  με  πόνο  ψυχής  το  πώς  βίωνε  την 
απουσία  του.  Μοιραζόταν  μαζί  του  τις  σκέψεις  της  και  ό,τι 
σημαντικό γινόταν.  Του  μετέφερε νέα  και  απ’ τον  κόσμο,  σαν να 
’ταν  πρωτοσέλιδα  εφημερίδων,  όπως  εκείνα  που  γράφονταν  για 
τον  γιο  τους,  ιδιαίτερα  όταν  αναφέρονταν  με  θερμά  λόγια  στο 
ήθος και στα ηγετικά χαρίσματα του νέου ανερχόμενου πολιτικού. 
Εκείνη   την   περίοδο   η   δημοτικότητα   του   Αλέξανδρου   είχε 
εκτοξευθεί  στα  ύψη.  Τα  σημάδια  έδειχναν  ότι  θα  διαδραμάτιζε 
σπουδαίο   ρόλο   στις   πολιτικές   εξελίξεις   της   χώρας   και   η 
Ελευθερία έπρεπε να τον στηρίξει ηθικά. 
  Οι  επιστολές  προς  τον  Σωκράτη  όλο  και  πλήθαιναν  σ’  ένα 
συρτάρι  του  γραφείου  όπου  τις  στοίβαζε.  Σαν  ένα  βιωματικό 
ημερολόγιο  έγραφε  τα  σημαντικότερα  σημεία  απ’  τη  ζωή  της, 
όταν  ένιωθε την  ανάγκη να  επικοινωνήσει  με τον  δικό της τρόπο 
μαζί του.  Μία  απ’  αυτές έτυχε να τη διαβάσει ο Αλέξανδρος και 
συγκινήθηκε με τα λόγια και την ευαισθησία της μητέρας του. 

  Αγαπημένε μου Σωκράτη 

  Σήμερα  θέλω να  σου  μιλήσω για τον  Αλέξανδρο, γιατί  θα  αισθανόσουν  περήφανος 
  αν ήσουν από μια μεριά κι έβλεπες την πρόοδό του. Η μοίρα τον ανταμείβει διπλά 
  τώρα  για  όλο  το  άδικο  που  είχες  υποστεί  εσύ.  Με  όπλο  την  προσωπικότητά  του 
  κατακτά  συνέχεια  έδαφος.  Εμπνέει  τον  κόσμο. Έ μαθε  να  κατανοεί  τη  θέση  του 
  άλλου  κι  αυτό  τον  κάνει  να  κερδίζει  την  εμπιστοσύνη.  Από  μικρός  άλλωστε  είχε 
  αναπτύξει εκείνον τον  μοναδικό και  ξεχωριστό χαρακτήρα κυνηγώντας συνέχεια το 
  άπιαστο  και το  ασυνήθιστο·  ήταν  σε  θέση  να  αντιμετωπίσει  οτιδήποτε  προέκυπτε, 
  κι  ας  έτρωγε  τα  μούτρα  του.  Το  ίδιο  επαναλαμβάνει  και  τώρα  ενόψει  του 
  συνεδρίου  του  κόμματός  τους,  γιατί  καθώς  φαίνεται  υπάρχει  μεγάλο  ρεύμα  υπέρ 
  του  και  του  ζητούν  να  θέσει  υποψηφιότητα  για  την  εκλογή  του  νέου  προέδρου. 
  Όπως καταλαβαίνεις, οι άνθρωποι άρχισαν να εμπιστεύονται τις ικανότητές του. 
    Αυτή τη  στιγμή που  σου γράφω,  ήρθαν  στις  σκέψεις  μου  μακρινές  εικόνες. Όταν 
  από  παιδί  τού  έδινες  όλα  τα  απαραίτητα  εφόδια  για  την  εξέλιξή  του  και  του 
  μάθαινες  πώς  να  αξιοποιεί  τα  ταλέντα  του.  Έ χεις  φύγει  αλλά  πάλι  πάνω  σου 
  στηρίζεται,  στις  αναμνήσεις,  στις  αρχές  και  στη  δύναμή  σου,  καλέ  μου.  Έ χεις 
  ενσωματωθεί  στο  είναι  του  κι  ένα  κομμάτι  σου  είναι  σαν  να  ζει  μέσα  από  τον 
  Αλέξανδρο.  Μακάρι  να  σου  τα  έλεγα  όλα  αυτά  κι  εσύ  να  μου  κρατούσες  το  χέρι 
  και να με κοιτούσες με τον τρόπο που μόνο εσύ ξέρεις να με κοιτάς. Και τι δεν θα 
   ’δινα για μια τέτοια στιγμή μαζί σου. 
                                                                  Για πάντα δική σου 
                                                                         Ελευθερία 

  Η  χώρα  έμοιαζε  με  καζάνι  που  βράζει.  Μετά  την  απόλυτη 
ανυποληψία  της  πολιτικής  και  το  ξεπούλημα  της  χώρας,  το 
πολιτικό σκηνικό ήταν  ασταθές. Η πολυκομματική κυβέρνηση δεν 
έδειχνε  σημάδια  αντοχής. Ό μως  και  η  ασυνεννοησία  μεταξύ  των 
κομμάτων  δεν  βοηθούσε  ώστε  να  επέλθει  μια  σημαντική  αλλαγή 
στην πολιτική ζωή του τόπου. Σαν τον Πύργο της Βαβέλ κατέρρεε 
το κρατικό οικοδόμημα. Ο κόσμος είχε ξεπεράσει τα όριά του και 
πιεζόταν συνεχώς κάτω από την απειλή της φτώχειας. Ακόμη και 
οι  ίδιοι  οι  πολιτικοί  είχαν  χάσει  την  εμπιστοσύνη  τους  στα 
δοκιμασμένα   πρόσωπα.   Η   προσπάθεια   των   κομμάτων   για 
ανανέωση        ήταν     άμεση      προτεραιότητα.         Ο    Αλέξανδρος   είχε 
κερδίσει  τις  εντυπώσεις  και  στο  συνέδριο  που  έγινε  τον  Μάιο 
έθεσε   υποψηφιότητα   για   την   αρχηγία   του   κόμματός   του. 
Κατάφερε  να  πείσει  ακόμη  και  τους  σκεπτικιστές  συνέδρους. 
Έ τσι εκλέχτηκε πανηγυρικά πρόεδρος του κόμματός του. 

                                            

Σαν  σε  όνειρο  έμοιαζε  να  ζει  την  ακτινωτή  τροχιά  της  εξέλιξής 
του, ιδιαίτερα αφότου πήρε το χρίσμα του προέδρου. Δεν πέρασε 
πολύς   καιρός,   όταν   συνέβη   το   αναμενόμενο:   η   πτώση   της 
παραπαίουσας  κυβέρνησης  και  η  κήρυξη  των  εκλογών  σε  τρεις 
μήνες. 
  Ο  κόσμος  βίωνε  τις  συνέπειες  ενός  εγκλήματος,  με  συνενόχους 
ομοεθνείς και ξένους που εξυπηρετούσαν συμφέροντα. Απουσίαζε 
το  πολιτικό  όραμα  και  η  συλλογική  απαισιοδοξία  ήταν  μόνιμη. 
Από την  άλλη  η  εξαντλητική  ύφεση  ήταν  επόμενο  να  προκαλέσει 
και μια νέα πολιτική κρίση. Ο Αλέξανδρος, στα τριάντα επτά του 
πλέον,  καλούνταν  να  αναμετρηθεί  με  τις προκλήσεις των  καιρών 
και  να  αναλάβει  ευθύνες  ιστορικής  σημασίας.  Ή ξερε  ότι  οι 
αντίπαλοί     του    δεν   μπορούσαν      να    ξεφύγουν     από    τις 
παλαιοκομματικές       αντιλήψεις     τους,    ήταν    αδύνατον     να 
αντιληφθούν  τα  νέα  δεδομένα  και  τις  ανάγκες  της  εποχής.  Γι’ 
αυτό  και  υποστήριζε  με  σθένος  ότι  για  να  επιβιώσει  η  χώρα 
χρειάζεται  να  αλλάξει  τακτική  και  οι  πρώτοι  διδάξαντες  πρέπει 
να είναι οι ίδιοι οι πολιτικοί. 
  Ενόψει λοιπόν των εκλογών, ανέδειξε τα ηγετικά του προσόντα. 
Τα  κυριότερα  όπλα  του  ήταν  η  ακεραιότητα  και  ο  υψηλός 
κώδικας αξιών του. Είχε την ικανότητα να πείθει τους άλλους ότι 
θα  μπορούσε να οδηγήσει τον λαό στην επιτυχία. Είχε τη δύναμη 
και  το  πάθος  να  εμφυσήσει  στον  κόσμο  οράματα  και  να  του 
εμπνεύσει  εμπιστοσύνη,  να  τον  ενώσει  και  να  τον  κινητοποιήσει. 
Ή ταν ίσως ο μόνος που ό,τι έλεγε το εννοούσε. Στην προεκλογική 
του  καμπάνια  ένα  είχε  κατά νου  και γύρω  από  αυτόν τον  άξονα 
κινήθηκε: να μην εστιάσει στο γιατί αλλά στο πώς. Και να μπορεί 
να  βλέπει πέρα απ’ τα όρια.  Γιατί όταν  επικρατεί ο στόχος στην 
εικόνα του μέλλοντος, τα εμπόδια μοιάζουν με μικρές κουκκίδες. 
  Ή ταν σχεδόν στην αρχή της προεκλογικής του εκστρατείας, όταν 
μια  ομάδα  ομογενών  της  Αμερικής  ζήτησε  να  τον  συναντήσει, 
απαιτώντας   μάλιστα   να   κρατηθεί   απόλυτη   μυστικότητα.   Η 
υπόδειξη  αυτή  δεν  άρεσε  στον  Αλέξανδρο.  Τα  υψηλόβαθμα 
στελέχη  του  κόμματος  κόπτονταν  βέβαια  για  τέτοιου  είδους 
υποστηρικτές,  και  πιο  πολύ  ο  Θωμάς  Αποστόλου,  φίλος  και 
παλιός    σύντροφος,    ο   οποίος    έπαιζε   και    τον   ρόλο   του 
μυστικοσύμβουλου. Με την ευφυΐα του κατάφερνε να διακρίνεται 
σ’  όλους τους χώρους  και  ο  Αλέξανδρος ήθελε  να  έχει γύρω του 
δραστήριους ανθρώπους με ανοιχτά μυαλά. 
  Η συνάντηση ορίστηκε τις αμέσως επόμενες ημέρες στα γραφεία 
του κόμματος, μακριά από τα μάτια της δημοσιότητας. 
  «Να   σκέφτεσαι   ότι   έχουμε   ανάγκη   και   την   εύνοια   του 
κεφαλαίου»,  του  υπενθύμισε  ο  Θωμάς  τη  στιγμή  που  έβγαιναν 
απ’  το  γραφείο  του  προέδρου  για  να  υποδεχτούν  την  επταμελή 
επιτροπή των ομογενών. 
  Συναντήθηκαν      στην    αίθουσα    συνεδριάσεων,      αντάλλαξαν 
χειραψίες,  έγιναν  συστάσεις  και  ύστερα  οι  δυο  πλευρές  κάθισαν 
στο μεγάλο τραπέζι. Στη μέση οι δύο πρόεδροι, με τον Αλέξανδρο 
να  έχει  εκατέρωθεν  πέντε  από  τα  πιο  στενά  μέλη  της  ηγετικής 
του  ομάδας.  Η  απέναντι  πλευρά  αντιπροσώπευε  ένα  μέρος  του 
ισχυρού  ελληνικού  λόμπι  της  Αμερικής  και  την  εκπροσωπούσε  ο 
Αιμίλιος    Μακρής.      Έ νας    άντρας     πάνω      από    εξήντα, 
καλοαναθρεμμένος, με έξυπνο βλέμμα και ισχυρή προσωπικότητα, 
ο  οποίος  με  την  άκαμπτη  αποφασιστικότητά  του  είχε  καταφέρει 
να  δημιουργήσει  έναν  οικονομικό  κολοσσό. Έ τρεφε  απεριόριστη 
αγάπη  για  την  πατρίδα  του  και  τον  πλήγωνε  το  κατάντημά  της. 
Επιδίωξή  του,  όπως  και  των  υπολοίπων,  ήταν  να  στηρίξουν  όσο 
γινόταν τη χώρα ώστε να ορθώσει και πάλι το ανάστημά της. 
  Μετά τις πρώτες  αναγνωριστικές κουβέντες,  ο  εκπρόσωπος των 
ομογενών πέρασε στον σκοπό της επίσκεψής τους. 
  «Κύριε  Λαμπράκη»,  του  είπε  με  βαρυσήμαντο  ύφος  και  με 
ξενική  προφορά,  «γνωρίζουμε  ποια  είναι  η  κατάσταση  στην 
Ελλάδα  κι  αυτό,  δεν  σας  κρύβω,  μας  θλίβει  αφάνταστα  και 
θέλουμε να βοηθήσουμε». 
  «Ευπρόσδεκτη είναι κάθε βοήθεια που έχει να κάνει με το καλό 
της χώρας», αποκρίθηκε ο Αλέξανδρος. 
  «Έ χουμε να σας προτείνουμε κάτι σημαντικό». 
  «Σας ακούω». 
  «Κατ’  αρχάς  πιστεύουμε  πολύ  σε  σας.  Είστε  ένας  ακέραιος 
άνθρωπος   με   ηγετικά   προσόντα   που   μόνο   κάποιοι   παλιοί 
πολιτικοί  είχαν.  Εδώ  και  αρκετό  καιρό  έχουμε  αποφασίσει  να 
στηρίξουμε την πατρίδα, αλλά για πολλούς και διάφορους λόγους 
δεν  στάθηκε  δυνατόν  να γίνει. Έ τσι  καταλήξαμε  ότι  μία  από τις 
καλύτερες  λύσεις  είναι  να  χρηματοδοτήσουμε  μυστικά  το  κόμμα 
σας κι όλη αυτή τη μεγάλη προσπάθεια που κάνετε». 
  «Κρυφά     εμείς   δεν   κάνουμε   τίποτα,   κύριε     Μακρή»,   του 
αποκρίθηκε   ο   Αλέξανδρος,   ενώ   στα   μάτια   του   φάνηκε   ν’ 
αστράφτει για μια στιγμή ο αψύς χαρακτήρας του. 
  Αριστερά του  καθόταν  ο  Θωμάς, που  κάτω  από το τραπέζι τον 
σκούντησε   με   το   γόνατό   του   –   σε   ένδειξη   να   φανεί   πιο 
διαλλακτικός.      Ο     Ελληνοαμερικανός,       γνώστης      ανάλογων 
συμφωνιών, έγειρε πιο μπροστά στο τραπέζι και του είπε: 
  «Ας  είμαστε  ειλικρινείς,  κύριε  Λαμπράκη.  Εγώ  μπορεί  να 
αγαπώ  την  πατρίδα  μου  και  να  θέλω  να  τη  βοηθήσω  με  όσες 
δυνάμεις  έχω,  όμως  ο  κάθε  επενδυτής  δεν  βγάζει  λεφτά  με  το 
συναίσθημα αλλά με τη λογική. Το ίδιο γίνεται και στην πολιτική. 
Δεν θα θέλαμε να βγούμε χαμένοι απ’ αυτή την υπόθεση». 
  «Με  τι  ανταλλάγματα;»  ρώτησε  ο  Αλέξανδρος,  που  έβραζε 
μέσα του. 
  «Το  μόνο που  σας ζητάμε  αν  κερδίσετε τις εκλογές  και πάρετε 
την  κυβέρνηση,  είναι  να  μας  διευκολύνετε  στις  επενδύσεις  που 
σκοπεύουμε  να  κάνουμε  και  που  δεν  θα  προκαλούσαν  κακό  σε 
κανέναν». 
  «Εκτιμώ,  κύριε  Μακρή,  την  πρόθεσή  σας  να  μας  βοηθήσετε. 
Αλλά  να  ξέρετε  πως  οι  παλιές  νοοτροπίες  πρέπει  ν’  αλλάξουν 
πια.   Η   χώρα   ήρθε   σε   αυτή   την   κατάσταση   εξαιτίας   της 
αλαζονείας των ανθρώπων που ήθελαν  με κάθε τρόπο να πάρουν 
την   εξουσία.   Δεν   χωράει     ευγένεια   ούτε   διπλωματία   στην 
απάντησή  μου,  γιατί  εγώ  δεν  θα  είμαι  ένας  απ’  αυτούς.  Η 
πατρίδα  μου  χόρτασε  πια.  Για  να  σταθεί  στα  πόδια  της  θέλει 
έντιμους  ανθρώπους  στο  τιμόνι,  αλλιώς  δεν  υπάρχει  σωτηρία», 
είπε  και  κοίταξε  αριστερά  δεξιά  τους  στενούς  συνεργάτες  του, 
που  στέκονταν  μουδιασμένοι.  Βλέποντας  όμως  την  απροθυμία 
τους,  στράφηκε  ξανά  προς  τον  Αιμίλιο  Μακρή.  «Θα  εξετάσουμε 
την  πρότασή  σας  και  θα  σας  απαντήσουμε  το  απόγευμα  πάλι 
εδώ». 
 Ώ ρες  ατέλειωτες  εξέταζε  η  ηγετική  ομάδα  τις  δελεαστικές 
προτάσεις  των  ομογενών.  Επικρατούσε  διάσταση  απόψεων,  με 
την πλειοψηφία να υποστηρίζει πως χωρίς χρηματοδότηση δεν θα 
μπορούσαν  να  κάνουν  τίποτα.  Ο  ιδεαλισμός  δεν  αρκούσε,  αν 
ήθελαν  να   φτάσουν  τον   στόχο.   Προς  αυτή  την   κατεύθυνση 
τασσόταν και ο Θωμάς, τον οποίο εμπιστευόταν απόλυτα. Άκουσε 
τη  γνώμη  όλων  ο  Αλέξανδρος  πριν  πάει  ξανά  στη  συνάντηση. 
Σεβόμενος     τις   δημοκρατικές     διαδικασίες     του   κόμματος, 
αποφάσισε  να  φανεί  πιο  διαλλακτικός  μαζί  τους,  αρκεί  να  μην 
υπερέβαιναν το πλαίσιο της διαφάνειας. 
  Μόλις  συγκεντρώθηκαν  όλοι  γύρω  από  το  στενόμακρο  τραπέζι, 
ο Αιμίλιος Μακρής ζήτησε να μιλήσει πρώτος. 
  «Θα  ήθελα,  κύριε  Λαμπράκη,  προτού  μου  ανακοινώσετε  την 
απάντησή  σας,  να  σας  εκφράσω  την  ικανοποίησή  μας  για  τη 
στάση  που  επιδείξατε.  Αυτό  περιμέναμε  από  εσάς.  Γιατί  εκτός 
από  επενδυτές, να  σας πληροφορήσω  ότι  ανήκουμε  σε  ένα λόμπι 
της  ομογένειας  που  θέλει  να  στηρίξει  την  πατρίδα  αγοράζοντας 
ακόμη  κι  ένα  μέρος  από  το  χρέος  της.  Αυτό  όμως  δεν  στάθηκε 
δυνατόν   να   γίνει   για   πολλούς   λόγους»,    είπε   κοιτάζοντας 
κατάματα  τον  έκπληκτο  από  τη   μεταστροφή  της  συζήτησης 
Αλέξανδρο.  «Αργότερα,  και  με  όσα  μεσολάβησαν  στο  μεταξύ, 
σκεφτήκαμε  ότι τελικά  αυτή  η  λύση  δεν  ήταν  ασφαλής.  Γι’  αυτό 
και καταλήξαμε να χρηματοδοτήσουμε κάποιον σαν εσάς, που δεν 
θα βρισκόταν ποτέ στο δίλημμα να πουλήσει τις ιδέες του για το 
χρήμα». 
  «Κύριε  Μακρή,  ευχαρίστως  να  δεχτώ  την  αλληλεγγύη  σας», 
αποκρίθηκε  ο  Αλέξανδρος.  «Άλλωστε  οι  μεγάλοι  ευεργέτες  της 
ομογένειας  διαδραμάτισαν  σημαντικό  ρόλο  στην  Ιστορία  μας, 
οπότε  δεν  βρίσκω  κανέναν  λόγο  να  αρνηθώ  τη  βοήθειά  σας  σε 
αυτή  την  κρίσιμη  περίσταση.  Έ να  μόνο  έχω  να  σας  πω  πριν 
προχωρήσουμε.  Σε  καμιά  περίπτωση  δεν  θα  συμμετάσχω  στην 
εκποίηση της χώρας μου». 
  «Για  να  επενδύσει  όμως  κανείς  σε  μια  χώρα,  χρειάζονται 
κατάλληλες  συνθήκες  και  δεσμεύσεις  από  ένα  κράτος  που  τηρεί 
τις υποσχέσεις του», άφησε αιχμές ο Ελληνοαμερικανός. 
  «Αυτό  που  μπορώ  να  εγγυηθώ,  κύριε  Μακρή,  αν  ποτέ  έρθουμε 
στην εξουσία, είναι να κερδίσει το κράτος την αξιοπιστία του. Δεν 
σκοπεύω  να  κάνω  ό,τι  έκαναν  οι  προηγούμενοι  πολιτικοί,  που 
επέρριπταν  όλα  τα  βάρη  για  τις  κρατικές  ατασθαλίες  στους 
μισθωτούς και τους συνταξιούχους». 
 Έ δωσαν  τα  χέρια  οι  δύο  πλευρές  εκείνη  τη  μέρα,  αφού  πρώτα 
δεσμεύτηκαν   ότι   αμφότεροι   θα   τηρήσουν   στο   ακέραιο   τις 
υποσχέσεις  τους,  προς  αποφυγήν  απρόβλεπτων  εξελίξεων  σε 
περίπτωση  που  οι  επενδυτές  φανερώσουν  άλλο  πρόσωπο  στην 
πορεία.  Δεν   μετάνιωσε   ούτε   στιγμή  για  την   απόφασή  του. 
Άλλωστε  ένας  ηγέτης  χρειάζεται  να  κλείνει  και  τέτοιου  είδους 
συμφωνίες   αν   είναι   για   το   καλό   του   λαού.   Οπωσδήποτε 
εξυπηρετούσε  και  τον  ίδιο, γιατί  με  την  υποστήριξή  τους και  τα 
κεφάλαιά τους γινόταν πιο  εφικτός ο  στόχος του να φτάσει  στην 
εξουσία. 

                                   

Με την ίδια αποφασιστικότητα ρίχτηκε και στον προεκλογικό του 
αγώνα. Ό ργωνε  απ’  άκρη  σ’  άκρη τη χώρα  και  ερχόταν  κοντά  σ’ 
έναν  λαό  που  ήταν  έτοιμος  να  εξεγερθεί  για  την  υποκρισία  των 
προηγούμενων  κυβερνώντων  και  δεν  ήθελε  ν’  ακούσει  άλλες 
ψεύτικες   υποσχέσεις.   Ο   Αλέξανδρος   δεν   έδινε   υποσχέσεις. 
Ανακοίνωνε   ότι   θα   έκανε   ό,τι   καλύτερο   μπορούσε.   Τίποτα 
περισσότερο,  τίποτα  λιγότερο…  Θα  ξεκινούσε  από  την  κάθαρση 
και τη διαφάνεια. Στις ομιλίες του, εκτός από τα προγραμματικά 
του σχέδια διακήρυττε ότι ο μέχρι πρότινος πολιτικός λόγος ήταν 
ψεύτικος   γιατί   περιείχε   το   «θα».   Αποσκοπούσε   μόνο   στον 
εντυπωσιασμό  του  λαού,  χρησιμοποιώντας την  υπερανάλυση  για 
να   ξεγλιστρά   στα   καίρια   σημεία,   χωρίς   να   απαντά   ποτέ 
ουσιαστικά. 
  Διακήρυττε  ακόμη  και το  σύνθημα  να  μη  με  ψηφίσει  κανείς αν 
θέλει  ρουσφέτι.  Δεν  κατηγορούσε  κανέναν  από  τους  αντιπάλους 
του   και   στα   πυρά   που   δεχόταν   απαντούσε   σχεδόν   πάντα 
αλληγορικά, λέγοντας πως οι πολιτικοί που  ξεπουλιούνται για να 
κερδίσουν την εξουσία είναι  ικανοί να  ξεπουλήσουν ό,τι απόμεινε 
από την ίδια τους την πατρίδα για να παραμείνουν στην εξουσία. 
Σε  μια  τηλεοπτική  του  εμφάνιση  μεγάλης  ακροαματικότητας  το 
ανέλυσε εκτενέστερα. 
  «Η  πατρίδα  μας  έφτασε  σε  αυτήν  την  κατάσταση  από  τους 
ρουσφετολόγους  κι  αυτό  πρέπει  με  κάθε  τρόπο  να  σταματήσει. 
Τέρμα  οι  συμφωνίες  κάτω  απ’  το  τραπέζι.  Διαφάνεια  κι  όποιος 
αντέξει. Ας καταλάβουμε όλοι, πολιτικοί και ψηφοφόροι, ότι στην 
πολιτική   δεν   χωρά   συναίσθημα   παρά   μόνο   η   λογική.   Ας 
ξυπνήσουμε. Αν δεν  ξεχωρίσουμε  αυτά τα δύο, τα πράγματα δεν 
θα  βελτιωθούν. Δεν  θα  μας συμπαθήσει ένας ξένος ηγέτης επειδή 
θέλει να μας βοηθήσει, τα συμφέροντα της χώρας του θα κοιτάξει 
πρώτα  να  διαπραγματευθεί.  Το  κράτος  πρόνοιας,  ας  πούμε,  δεν 
υπάρχει  γιατί  η  πολιτεία  λυπάται  τους  φτωχούς  ή  τον  κάθε 
πολίτη.  Υπάρχει  επειδή,  σύμφωνα   με  τη  λογική,  υφίστανται 
αδιαμφισβήτητα  ανθρώπινα  δικαιώματα  τα  οποία  η  πολιτεία 
οφείλει  να  σεβαστεί.  Επομένως,  το  κράτος  πρόνοιας  δεν  είναι 
λογική;» 
  Τότε  ανακοίνωσε  πως  δεν  τον  ενδιαφέρει  να  επανεκλεγεί  σε 
περίπτωση  που  πάρει  τα  ηνία  της  χώρας  και  δεν  καταφέρει  να 
υλοποιήσει τα προγραμματικά του  σχέδια.  Γιατί  συνήθως γίνεται 
το αντίθετο. Έ νας πολιτικός θα κάνει τα πάντα για να παραμείνει 
στην εξουσία και όχι πάντα προς το συμφέρον του λαού. 
  Είχε  το  επικοινωνιακό  χάρισμα  να  μιλάει  με  απλή  προσιτή 
γλώσσα  και  διέθετε την  αίσθηση του  μέτρου.  Εξέπεμπε  σεβασμό 
και  κέρδιζε  αμέσως  τους  ανθρώπους  όταν  τον  αντίκριζαν. Ή ταν 
όμως  και  αψύς  –  ένα  από  τα  τρωτά  σημεία  του,  που  έβγαινε 
αυθόρμητα  χωρίς  να  μπορεί  πάντα  να  το  ελέγχει.  Τον  εξόργιζαν 
καυτά  ζητήματα,  όπως  η  παράδοση  της  χώρας  στους  δανειστές 
μας. Πύρινος ήταν ο λόγος του όταν μιλούσε για την υποταγή μας 
στην  τυραννία  τους.  Υποστήριξε  πως  το  πρώτο  πράγμα  που  θα 
κάνει  αν  κερδίσει  την  εξουσία,  θα  είναι  να  εφαρμόσει  τακτικές 
συνοπτικών  διαδικασιών  σε  ζητήματα  που  αφορούν  άμεσα  τα 
συμφέροντα της χώρας. Μια δήλωση που προκάλεσε τη μήνιν των 
αντιπάλων  του,  οι  οποίοι  τον  κατηγόρησαν  για  αυταρχισμό  στον 
τρόπο σκέψης του. 
  Ο Αλέξανδρος όμως δεν απολογούνταν. Έ φτιαχνε σχέδια για το 
μέλλον  και  τα  μοιραζόταν  με  τον  κόσμο  που  συνέρρεε  στις 
ομιλίες  του  ανά  τη  χώρα  για  να  ακούσει  τη  διαφορετική  φωνή 
του.   Τους   παρακινούσε   να   ξαναχτίσουν   απ’   την   αρχή   την 
πατρίδα, γιατί αυτή ήταν η μόνη λύση που απέμενε αν ήθελαν να 
τη   δουν  να   ανασταίνεται.   Στις  προτεραιότητές  του   ήταν   η 
πραγματική ανάπτυξη και οι αλλαγές σε νευραλγικούς τομείς του 
κράτους, όπως η δημόσια διοίκηση, η δικαιοσύνη, η παιδεία και η 
υγεία.  Τους  μετέδιδε  και  την  πίστη  του,  την  εσωτερική  του 
ανάγκη, να προσπαθήσει όσο γίνεται, σκοπεύοντας να τους πείσει 
ότι το όραμά του αξίζει να επιτευχθεί. 

                                   

Τη  μεθεπόμενη  Κυριακή  από  τις  εκλογές  και  με  τον  ερχομό  της 
άνοιξης, ο Αλέξανδρος το πρωί ξύπνησε με τα φιλιά της Ελένης. 
  «Ξύπνα», του σιγοψιθύρισε ενώ του χάιδευε τα μαλλιά του, που 
’χαν αρχίσει να γκριζάρουν στους κροτάφους. 
  Ευδιάθετος  σηκώθηκε  εκείνη την  ηλιόλουστη  μέρα. Ύστερα  από 
λίγο  βγήκε  στο  μπαλκόνι  του  διαμερίσματός τους  στη  Γλυφάδα, 
όπου τον περίμενε η Ελένη κρατώντας μια εφημερίδα στα χέρια. 
  «Σου  έχω  μια  έκπληξη»,  του  είπε  πρόσχαρα  μόλις  εκείνος 
κάθισε σε μια πολυθρόνα. 
  «Όλο  εκπλήξεις  είμαστε  τελευταία.  Τι  έχουμε  τώρα;»  ρώτησε 
με περιέργεια ο Αλέξανδρος. 
  «Να,  πάρε  και  δες  μόνος  σου»,  του  είπε  και  του  έδωσε  την 
εφημερίδα. 
  Στο    πρωτοσέλιδο     με    μεγάλα     γράμματα     έγραφε:     «Η 
ακεραιότητα  στην  πολιτική»,  και  αναφερόταν  στο  πρόσωπο  του 
νέου  πρωθυπουργού, του  Αλέξανδρου  Λαμπράκη. Ή ταν  η  πρώτη 
αποκλειστική  συνέντευξη  που  έδωσε  σε  εφημερίδα   μετά  τη 
συντριπτική  νίκη  του  στις   εκλογές,  η   οποία  του  έδωσε  τη 
δυνατότητα να σχηματίσει αυτοδύναμη κυβέρνηση. 
  Στη  Φανή  είχε  παραχωρήσει  τη  συνέντευξη,  όπου  εμφάνιζε  την 
πυγμή  και  τις  προθέσεις  του  να  υλοποιήσει  τα  προγραμματικά 
του  σχέδια. Ή ταν  μια  γενναία  απάντηση  στις  αφόρητες  πιέσεις 
που δεχόταν από τα  μέτωπα που είχε ανοίξει, εγχώρια και  ξένα. 
Βάλθηκε  να  κάνει  πόλεμο  και  τίποτα  δεν  τον  σταματούσε,  ας 
δεχόταν κι απειλές. 
  Άνοιξε  την   εφημερίδα   και   στις  πρώτες   σελίδες   βρήκε  τη 
συνέντευξη. Το  μάτι του έπεσε πάνω στην κεντρική φωτογραφία. 
Ο   Αλέξανδρος   καθόταν   πίσω   από  το   βαρύ   πρωθυπουργικό 
γραφείο  στη  Βουλή  και  η  Φανή  απέναντί  του.  Θυμήθηκε  τη 
συνάντησή τους, που  είχε πραγματοποιηθεί πριν  από λίγες μέρες 
και ήταν ακόμη νωπή στη μνήμη του. Σκόπευε να μιλήσει έξω απ’ 
τα δόντια και επέλεξε  μια δυναμική δημοσιογράφο,  με την οποία 
υπήρχε χημεία μεταξύ τους. 
  Από  την  πρώτη  ερώτησή  της  η  Φανή,  με  το  δημοσιογραφικό 
μαγνητοφωνάκι πάνω στο γραφείο του να ηχογραφεί τη συζήτησή 
τους, φάνηκε ότι θα εστίαζε στη σημαντικότητα των πραγμάτων. 
  «Τι   ήταν   αυτό   που   έκανε   ένα   νέο   κίνημα   να   πάρει  τη 
συντριπτική    πλειοψηφία     στις  εκλογές;»    τον   είχε   ρωτήσει 
κοιτάζοντάς  τον  με  θαυμασμό.  «Και  ποιο  θεωρείτε  ότι  ήταν  το 
δυνατό σας σημείο στην αναμέτρηση με τους αντιπάλους σας;» 
  «Το   δυνατό    μας   σημείο   ήταν   το   πρόγραμμά     μας,   που 
περιλαμβάνει τη  ριζική πάταξη της  διαφθοράς. Αν  δεν  μπει τάξη 
παντού,  δεν  θα  μπορέσουμε  να  ξεπεράσουμε  την  οικονομική  και 
αξιακή μας κρίση». 
  «Πώς όμως ένας πολίτης μπορεί να πιστέψει ότι ο αρχηγός ενός 
κόμματος του λέει την αλήθεια;» 
  «Υπάρχει   μια  γλώσσα  που  είναι  και   θα  είναι  για  πάντα 
αλάνθαστη,  κι  αυτή  είναι  η  γλώσσα  του  σώματος.  Οι  άνθρωποι 
κατάλαβαν  ότι  θα  υλοποιήσουμε  αυτά  που  λέμε  γιατί  το  είδαν 
στον τρόπο που επικοινωνήσαμε μαζί τους». 
  «Μετά  τη  νίκη  σας  βγήκατε  και  ευχαριστήσατε  δημόσια  τους 
χορηγούς  σας,  κάτι  που  προκάλεσε  αναστάτωση.  Δεν  θυμάμαι 
κανέναν πολιτικό να έχει κάνει κάτι αντίστοιχο». 
  «Οφείλω  πολλά  στην  ομογένεια  γιατί  στήριξε  την  προεκλογική 
μου  εκστρατεία.  Δεν  θα  προδώσω  την  εμπιστοσύνη  τους  προς 
εμένα, αλλά ούτε και την εμπιστοσύνη του κόσμου». 
  «Στην προεκλογική σας καμπάνια χρησιμοποιήσατε το σύνθημα: 
“Όποιος  θέλει  ρουσφέτι,  να  μη  με  ψηφίσει”.  Θα  το  τηρήσετε 
αυτό;» τον ρώτησε η Φανή χαμογελώντας. 
  «Ναι.  Δεν  θα  πάρω  πίσω  ούτε  μια  λέξη  απ’  όσα  είπα.  Πάνω 
από  το  καλό  της  χώρας  που  υπηρετώ  δεν  έβαλα  και  ούτε  θα 
βάλω  τίποτε  άλλο.  Κι  όσο  για  το  ρουσφέτι,  δεν  φταίει  τόσο  ο 
κόσμος,  όσο  εκείνοι  που  τον  εκπαίδευσαν  να  το  ζητά  μόνο  και 
μόνο  για  να  αγοράσουν  χρόνο  στην  εξουσία.  Εμένα  προσωπικά 
αυτό   δεν   με   αγγίζει,   γιατί   έχω   αποφασίσει   πως   εάν   δεν 
καταφέρω  να  πλησιάσω  τους  στόχους  μου,  δεν  θα  ξαναθέσω 
υποψηφιότητα». 
  «Η  εμπειρία  σας  στο  Διπλωματικό  Σώμα  πόσο  επηρεάζει  τις 
σημερινές σας επιλογές;» 
  Ο  Αλέξανδρος  δεν  αποκρίθηκε  αμέσως.  Τα  λίγα  χρόνια  που 
υπηρέτησε  στο  Διπλωματικό  Σώμα,  προτού  γίνει  βουλευτής,  του 
έδωσαν   μεγάλη   εμπειρία  για  το  πώς  παίζεται  το   βρώμικο 
παιχνίδι της πολιτικής. Απ’ τις πρώτες του κινήσεις μόλις κέρδισε 
την  εξουσία,  ήταν να πάρει τον  έλεγχο των  μυστικών  υπηρεσιών, 
ώστε να καλύψει τα νώτα του. 
  «Γνώρισα  αρκετά  το  παρασκήνιο  στην  πολιτική  κι  αυτό  τώρα 
μου  επιτρέπει  να  έχω  πιο  σφαιρική  εικόνα  για  τα  πράγματα. 
Πιστεύω  όμως  ότι  ο  λαός  πρέπει  να γνωρίζει  πολύ  περισσότερα, 
χρειάζεται να νιώθει ασφάλεια και να εμπιστεύεται εκείνους που 
κυβερνούν  τη  χώρα.  Γι’  αυτό  λοιπόν  είναι  καλό  οι  κρυφές 
συμφωνίες να γίνουν φανερές». 
  «Είστε  από  τους  λίγους  ηγέτες  που  δεν  κατηγορούν  τους 
αντιπάλους τους. Έ χω παρατηρήσει ότι αυτό κάποιες φορές είναι 
λίγο  άβολο  για  την  Αντιπολίτευση.  Γιατί  ακολουθείτε  αυτή  τη 
μέθοδο;» 
  «Για μένα κάτι τέτοιο δεν είναι λογικό. Όλοι είμαστε Έ λληνες κι 
αν  αγαπάμε  αυτό  τον  τόπο,  χρειάζεται  να  δώσουμε  βαρύτητα 
στις  λύσεις  και  όχι  στις  διαφορές. Ή δη  έχουμε  ζητήσει  από  την 
Αντιπολίτευση  να  μας  προτείνει  ιδέες για  το  πώς  θα  οργανωθεί 
καλύτερα η πάταξη της φοροδιαφυγής  και η  κατάλληλη  υποδομή 
ώστε να προσελκύσουμε  ξένους επενδυτές.  Οι  εμφύλιες διαμάχες 
και η ασυνεννοησία μάς τραβούν πίσω, με μεγάλες απώλειες». 
  «Με  την  άρση  της  ασυλίας  των  βουλευτών  και  τον  νόμο  περί 
συνοπτικών   διαδικασιών,   που   αφορούν   την   άμεση   δήμευση 
περιουσιών  σε  όσους  εμπλέκονται  με τη  διαφθορά,  βάζετε  βαθιά 
το    μαχαίρι    και    αρκετοί    σάς    κατηγορούν      για    έλλειψη 
δημοκρατικής πρακτικής και ολοκληρωτισμό». 
  «Στην  κατάσταση  που  βρισκόμαστε  τώρα,  δεν  έχουμε  άλλο 
καιρό  για  χάσιμο.  Οι  δημεύσεις  των  περιουσιών  όσων  έχουν 
εμπλακεί  σε  σκάνδαλα  είναι  μια  πρακτική  δίκαιη, γιατί  μπορούν 
να  αξιοποιηθούν  άμεσα.  Πρέπει  να  συνειδητοποιήσουμε  πως  οι 
άνθρωποι  δεν  παίρνουν  ό,τι  τους  δίνουμε,  αλλά  ό,τι  μπορούν  να 
πάρουν.   Είχαμε   φτάσει   στο   σημείο   να   διδάσκουμε   στους 
ανθρώπους να  μη σέβονται τίποτα, αφού είχε χαθεί η αξιοκρατία 
και  η  ευθύνη  για  τα  πάντα.  Δεν  φταίνε  όμως  εκείνοι  γι’  αυτό, 
γιατί το ψάρι  βρωμάει  απ’ το κεφάλι, όπως λέει και η παροιμία. 
Όταν  το  κράτος  είναι  τίμιο,  τότε  και  ο  πολίτης  γίνεται  τίμιος. 
Αυτό είναι πολιτισμός!» 
  Μόλις  διάβασε  τη  συνέντευξή  του,  έκλεισε  την  εφημερίδα  και 
σκεφτικός την έδωσε στην  Ελένη. Συνέχισε να τη διαβάζει  εκείνη 
τώρα, ενόσω ο Αλέξανδρος έπινε τον καφέ του ανατρέχοντας στα 
πρωτοσέλιδα  του  υπόλοιπου  Τύπου.  Τελειώνοντας  εκείνη  την 
ανάγνωση, γύρισε και τον κοίταξε μ’ έναν φόβο στα μάτια. 
  «Τι έπαθες;» τη ρώτησε. 
  «Κινείσαι πάνω στην κόψη του ξυραφιού κι ανησυχώ για σένα». 
  Ο  Αλέξανδρος  κούνησε  το  κεφάλι  με  κατανόηση  αλλά  δεν 
αποκρίθηκε, ούτε θεώρησε καλό να απολογηθεί. Την ανησυχία της 
τη  μετέφερε  αργότερα  στη  μητέρα  του,  όταν  πήγαν  το  μεσημέρι 
για  να γευματίσουν  στο  σπίτι της.  Είχαν τις  ίδιες  αγωνίες και  η 
Ελευθερία τη λάτρευε σαν κόρη της. 
  «Με τρομάζουν  όσα  κάνει,  κυρία  Ελευθερία», της  είπε  η  Ελένη 
ταραγμένη.  «Ειδικά  τώρα  που  ετοιμάζεται  να  αναμετρηθεί  με 
τους  Ευρωπαίους  για  τα  κυριαρχικά  μας  δικαιώματα.  Δέχεται 
αφόρητες  πιέσεις  και  απειλές  από  πολλές  μεριές  για  να  βάλει 
νερό στο κρασί του, και κρασί νερωμένο, όπως ξέρεις, δεν πίνει». 
  «Έ χεις  δίκιο,  Ελένη  μου,  κι  εγώ  δεν  θα  ’θελα  να  του  συμβεί 
κανένα  κακό»,  συμφώνησε  εκείνη  μαζί της.  «Αλλά  ο  Αλέξανδρος 
δεν  έχει  μόνο  τη  δικιά  μας  έγνοια»,  και  απευθυνόμενη  προς τον 
γιο της που καθόταν αμίλητος απέναντί τους, συνέχισε: «Κάνε το 
καλύτερο. Εσύ ξέρεις. Μόνο θα σε παρακαλέσω να προσέχεις όσο 
μπορείς,  γιατί  στη  διπλωματία  τα  βέλη  του  πονηρού  από  χίλιες 
μεριές παραμονεύουν». 
  «Έ χουν   γνώση   οι   φύλακες,   μητέρα.   Μην   ανησυχείς»,   την 
καθησύχασε  ο  Αλέξανδρος.  «Δεν  είμαι  ρομαντικός.  Ξέρω  τι 
κάνω». 
  «Ναι,  να  μη  βάζεις  τίποτα  πιο  πάνω  απ’  το  συμφέρον  της 
πατρίδας», επενέβη υπαινικτικά η Ελένη. 
  «Και  χωρίς  άλλη  σκέψη!»  είπε  με  ανεβασμένο  τον  τόνο  της 
φωνής του για να σταματήσει αυτή τη συζήτηση. 
  Αμέσως έπεσαν οι τόνοι και ηλεκτρίστηκε η ατμόσφαιρα. Για το 
θέμα  δεν  σήκωνε  κουβέντα,  κάτι  που  γνώριζαν  καλά  οι  δυο 
γυναίκες. Όταν  έβαζε  κάτι  στο  μυαλό του,  έπαιρνε τον  φόβο του 
αγκαλιά     και   προχωρούσε.     Η   Ελευθερία,    επιχειρώντας    να 
αποφορτίσει την ένταση, έσπασε τη σιωπή της: 
  «Ή ταν  ο  Χάρης  και  η  Φανή  εδώ.  Εάν  ερχόσασταν  λίγο  πιο 
νωρίς, θα τους προλαβαίνατε». 
  «Τον Χάρη  έχω να τον  δω  κάμποσο  καιρό…»  είπε  σκεφτικός  ο 
Αλέξανδρος.  «Μου  έλειψε  η  παρέα  με  φίλους  πραγματικούς. 
Έ μαθα από τη Φανή, τις προάλλες, ότι μεγαλουργεί». 
  «Οι   πίνακές    του   είναι   περιζήτητοι    στην   Αμερική.    Δεν 
προλαβαίνει να ζωγραφίζει». 
  «Έ πιασε τον παλμό των ανθρώπων…» 
  Εκείνη  τη  στιγμή  χτύπησε  το  κινητό  του  Αλέξανδρου  και 
διέκοψε τη συζήτησή τους. Ή ταν ο υπουργός Δικαιοσύνης. 
  «Καλημέρα,  κύριε  πρόεδρε.  Ελπίζω  να  μη  σας  ενοχλώ»,  του 
είπε με οικείο τόνο ο συνομιλητής του. 
  «Όχι,  Ευγένιε,  δεν  ενοχλείς. Ό ,τι  συζητούσαμε  για  τον  αδελφό 
σου, τον Χάρη,  με τη  μητέρα  μου και  μου  ’λεγε τα κατορθώματά 
του». 
  «Μοιάζει  απίστευτη  η  διαδρομή  του,  όντως.  Πού  ήταν  και  πού 
έφτασε ξαφνικά». 
  «Όπως ήρθαμε κι εμείς στην εξουσία, Ευγένιε». 
  «Βαρύ φορτίο μού αναθέσατε, πρόεδρε. Το δίκαιο δεν είναι όλοι 
έτοιμοι  να  το  δεχτούν.  Και  δεν  ξέρω  αν  θα  φανώ  αντάξιος των 
προσδοκιών σας». 
  Αναφερόταν  στη  συμφωνία που  είχαν  κάνει  οι  δύο  άντρες όταν 
του   πρότεινε    ο   Αλέξανδρος      να   αναλάβει     το   υπουργείο 
Δικαιοσύνης.  Η  επιλογή  του  Αλέξανδρου,  τότε,  εξέπληξε  όλο 
σχεδόν   τον   πολιτικό   κόσμο,   όπως   επίσης   και   το   ότι   τον 
συμπεριέλαβε προεκλογικά στη λίστα  επικρατείας του κόμματος. 
Κι  αυτό  γιατί  ήταν  παντελώς  άγνωστος  στον  δημόσιο  βίο.  Στη 
συγκεκριμένη  θέση  όμως  ήθελε  έναν  άνθρωπο  της  απόλυτης 
εμπιστοσύνης  του  –  έναν  αδιάφθορο  και  αδέκαστο  δικαστή,  για 
να  φέρει  την  κάθαρση  στη  δικαιοσύνη.  Ως  συνταγματολόγο  τού 
είχε αναθέσει από την πρώτη μέρα της διακυβέρνησής του και τη 
ριζική αναδιάρθρωση του Συντάγματος με κάθε κόστος. 
  «Αρκούν  και  οι  βάσεις  που  θα  βάλουμε,  Ευγένιε·  να  μπει 
επιτέλους μια τάξη στο σύστημα», του είπε ο Αλέξανδρος για να 
τον  ενθαρρύνει. Ή δη  είχε σηκωθεί και  βημάτιζε προς τη  βεράντα, 
όπου  και  συνέχισε:  «Ακόμη  κι  ένας  άνθρωπος  μπορεί  να  φέρει 
μεγάλες  αλλαγές.  Κι  εσύ  έχεις  πολλές  δεξιότητες  να  επιδείξεις 
και   να   διορθώσεις    τα   κακώς   κείμενα     στο    σύστημα    της 
δικαιοσύνης». 
  «Με  τιμά  η  εμπιστοσύνη  σας.  Από  μέρους  μου  θα  κάνω  ό,τι 
καλύτερο μπορώ». 
  «Το ξέρω, Ευγένιε… Λοιπόν, πες μου τι με ήθελες». 
  «Θα σας στενοχωρήσω, πρόεδρε. Πρόκειται για την έρευνα που 
μου    αναθέσατε     να   κάνω    για   τον    άνθρωπό     σας»,   είπε 
αποφεύγοντας  να  αναφερθεί  σε  ονόματα  λόγω  της  μυστικότητας 
της υπόθεσης. «Οι υποψίες σας μάλλον βγαίνουν αληθινές. Χωρίς 
να φαίνεται πουθενά επίσημα, εμπλέκεται όντως σε εταιρείες που 
δραστηριοποιούνται  με  ενεργειακά  προγράμματα.  Και  από  τη 
διασταύρωση  των  στοιχείων  προκύπτει  ότι  η  περιουσία  του, 
κινητή  και  ακίνητη,  είναι  σκανδαλωδώς  αδικαιολόγητη  για  τα 
έσοδά  του.  Και  περισσότερο  της  συζύγου  του,  η  οποία  διατηρεί 
υψηλούς  λογαριασμούς  στις  εδώ  τράπεζες  και  πιθανότατα  στο 
εξωτερικό.   Μα   το   πιο   κραυγαλέο,   πρόεδρε,   είναι   ότι   επί 
κυβερνήσεώς     σας    διαπιστώθηκε     μια   μεγάλη    κατάθεση    σε 
συγγενικό της πρόσωπο». 
  «Η   γνώμη   σου   ποια   είναι;»   τον   ρώτησε   ο   Αλέξανδρος 
ταραγμένος. 
  «Χρονολογικά  ο πλουτισμός του  ξεκινάει  από την προηγούμενη 
δεκαετία.    Την   περίοδο    δηλαδή    που    ήταν   βουλευτής    και 
συμμετείχε  σε  κυβερνητικές  επιτροπές  σχετικές  με  την  ενέργεια 
αλλά  και  με  τη  διαχείριση  των  επενδυτικών  κονδυλίων.  Οπότε, 
καταλαβαίνετε». 
  «Ναι,  αλλά  αποφεύγεις να  μου  πεις την  προσωπική  σου γνώμη 
ως δικαστής». 
  «Με  φέρνετε  σε  δύσκολη  θέση,  πρόεδρε,  αλλά  αφού  επιμένετε 
θα σας την πω. Για τα δικά μου δεδομένα, δεν θα υπήρχε οίκτος. 
Σήμερα  πια  αυτές  οι  ενέργειες  είναι  συνώνυμες  της  προδοσίας 
και οι προδότες πρέπει να τιμωρούνται παραδειγματικά». 
  Φίδια  έζωσαν  τον  Αλέξανδρο.  Από  καιρό  είχε  αντιληφθεί  ότι 
κάτι  δεν  πήγαινε  καλά  με τον  φίλο του,  αλλά  ήταν  αδύνατον  να 
φανταστεί  ότι  θα  ήταν  αναμιγμένος  με  τη  διαπλοκή.  Αφορμή 
στάθηκαν  κάποιες  αναφορές  στον  Τύπο,  οπότε  κι  έδωσε  εντολή 
να  ψάξουν  ό,τι  αφορούσε  τον  έμπιστο  μυστικοσύμβουλό  του. 
«Ποιος;  Ο  Θωμάς!»  έλεγε  μέσα  του,  μην  μπορώντας  να  το 
χωνέψει.  Ο  πιο  στενός  συνεργάτης  του  να  έχει  πουληθεί  στον 
βωμό  της  εξουσίας  και  του  πλούτου. Έ νιωθε  την  προδοσία  σαν 
μαχαίρι κοφτερό… 

                                   

Από  εκείνη την  ώρα  καθόταν  σε  αναμμένα  κάρβουνα.  Πέρασε το 
απομεσήμερο  και  πριν  ακόμη  σκοτεινιάσει  πήγε  στο  Μέγαρο 
Μαξίμου.  Είχε  δύο  σημαντικές  συναντήσεις·  στις  οκτώ  με  τον 
Ευγένιο  για  να  μάθει  περισσότερες  λεπτομέρειες  και  στις  εννιά 
με τον Θωμά. 
  Αναρωτιόταν  πώς  θα  τον  αντίκριζε  και  τι  θα  του  ’λεγε. Όταν 
παρουσιάστηκε μπροστά του, του φάνηκε ασήμαντος. 
  «Όλα τα περίμενα σ’ αυτή τη ζωή, αλλά να είσαι πουλημένος κι 
εσύ, ποτέ!» του είπε ο Αλέξανδρος απογοητευμένος. 
  «Τι είναι αυτά που λες; Δεν καταλαβαίνω», αντέδρασε εκείνος. 
  «Έ μαθα τα πάντα. Εδώ έχω όλα τα στοιχεία που σε καίνε», και 
του ’δειξε έναν φάκελο πάνω στο γραφείο του. 
  Ο   Θωμάς   προσπάθησε   να   διαμαρτυρηθεί,   μα   δεν  του  το 
επέτρεψε  ο  Αλέξανδρος.  Του  απαρίθμησε  όλες τις ενέργειές του, 
αποτελειώνοντάς  τον  με  τους  τραπεζικούς  λογαριασμούς  του 
ίδιου  και  των  συγγενικών  του  προσώπων,  και  συνέχισε  τον 
εξάψαλμο: 
  «Κάνουμε  αγώνα  να  καθαρίσουμε  το  πολιτικό  τοπίο  από  τη 
διαφθορά  και  το  μόνο  που  δεν  μπορούσα  να  υπολογίσω  ήταν  η 
προδοσία  ενός  φίλου.  Πώς  είναι  δυνατόν  να  το  ’χεις  κάνει  εσύ 
αυτό;» φώναξε. 
  «Η  φιλία  μας  σταμάτησε  από την  ώρα  που  μεγαλοπιάστηκες», 
πέρασε  στην  αντεπίθεση  ο  Θωμάς.  «Γιατί  από  κει  και  πέρα 
έγινες  άλλος,  κράτησες  αποστάσεις  και χάθηκαν  όσα  μας ένωναν 
παλιά». 
  «Και γι’ αυτό τον λόγο θεώρησες καλό να πέσεις τόσο χαμηλά;» 
  «Δεν έβλαψα κανέναν, απλώς μερικές διευκολύνσεις έκανα». 
  «Και νόμιζες ότι δεν θα τις μάθαινε κανείς, ε; Σε πρόδωσε όμως 
η μεγάλη ζωή της γυναίκας σου…» 
  Εκεί  λύγισε  ο  Θωμάς  και  χαμήλωσε  ένοχα  το  κεφάλι.  Για  να 
καλύψει  κάπως  τα  νώτα  του,  επιχείρησε  να  δικαιολογήσει  τα 
αδικαιολόγητα. 
  «Για τη  Βαλεντίνη το  αντίκρισμα της  επιτυχίας  είναι το  χρήμα 
και  συνεχώς  με  κατάκρινε  όταν  δεν  το  είχα,  ανάθεμά  το!  Για 
κείνη θα ήμουν ένας αποτυχημένος χωρίς λεφτά…» 
  Ο Αλέξανδρος λυπόταν για τον  ξεπεσμό του.  Γνώριζε  καλά την 
όμορφη αλλά ματαιόδοξη γυναίκα του, που ήταν γεννημένη, όπως 
έλεγε η ίδια, για τα μεγάλα σαλόνια και την πλούσια ζωή. Αν και 
ως  ένα  σημείο  τον  κατανοούσε,  δεν  θα  έπραττε  με  βάση  τα 
συναισθήματά  του.  Παρά  τα  παρακάλια  του,  αρνήθηκε  να  τον 
καλύψει, όπως θα μπορούσε να κάνει κάποιος άλλος στη θέση του 
προκειμένου να εξασφαλίσει τη σταθερότητα της κυβέρνησής του. 
Θα  τον  παρέπεμπε  στη  δικαιοσύνη.  Όταν  κάλεσε  ξανά  τον 
Ευγένιο λίγο αργότερα στο γραφείο του, του δήλωσε: 
  «Ακόμη  και  η  γυναίκα  μου  να  είχε  εμπλακεί  σε  χρηματισμό  ή 
κάτι ανάλογο, θα λειτουργούσα με τον ίδιο τρόπο, ανεξάρτητα αν 
μέσα μου καιγόμουν να την προστατεύσω». 
 Ή ταν σε υπερδιέγερση, δεν τον χωρούσε ο τόπος. Σηκώθηκε από 
την πολυθρόνα κι άρχισε να βαδίζει πάνω κάτω στο γραφείο. 
  «Καταλαβαίνω  την  πικρία  σας»,  του  είπε  συγκαταβατικά  ο 
Ευγένιος. «Πολεμάτε τη διαφθορά κι εκείνη βρισκόταν δίπλα σας. 
Να  προετοιμαστείτε  πάντως  για  τα  πυρά  που  θα  δεχτείτε  από 
σύσσωμη την Αντιπολίτευση και από τα μέσα ενημέρωσης». 
  «Καθαρός  ουρανός  αστραπές  δεν  φοβάται!  Θα  είναι  απόδειξη 
ότι μπροστά στο καλό της χώρας δεν βάζω τίποτε άλλο, ακόμη κι 
αν  χρειαστεί  να  παραπέμψω  στη  δικαιοσύνη  έναν  δικό  μου 
άνθρωπο». 
  «Σε αυτές τις περιπτώσεις είναι μεγαλύτερο το πλήγμα», έκανε 
ο   Ευγένιος   προβληματισμένος.   «Μήπως   θα       θέλατε   να   το 
ξανασκεφτείτε;» 
  «Την   εμπιστοσύνη   του   κόσμου   την   κερδίζεις   μόνο   με   το 
προσωπικό  παράδειγμα.  Η  απόφασή  μου  είναι  αμετάκλητη  και 
δεν την παίρνω πίσω». 
  Από  το  Μαξίμου  διαμήνυε  προς  όλες  τις  πλευρές  ότι  ήταν 
αποφασισμένος  να  βάλει  γερά  θεμέλια  και  να  ξαναχτίσει  το 
κράτος.  Δεν  τον  ένοιαζε  τι  θα  έλεγαν  τα  παπαγαλάκια  της 
Αντιπολίτευσης  και  των  μέσων  μαζικής  ενημέρωσης,  όσο  ότι  οι 
πολίτες  θα  έβλεπαν  με  ικανοποίηση  πως  επιτέλους  αποδίδεται 
εξίσου  η  δικαιοσύνη  προς  όλους.  Κανέναν  δεν  θ’  άφηνε  στο 
απυρόβλητο. 

                                  

Το  κίνημα του  οποίου ηγούνταν  ο Αλέξανδρος είχε  καταφέρει να 
ενώσει τον κόσμο, που είχε ανάγκη από μια ποιοτική πολιτική. Αν 
θα  πετύχαινε  τους  στόχους  του  έμελλε  να  αποδειχτεί,  κι  αυτό 
απαιτούσε  σοβαρότητα,  αξιοπιστία  και  φαντασία·  προσόντα  τα 
οποία διέθετε ο νέος πρωθυπουργός της χώρας. 
 Όπως  ήταν  αναμενόμενο, την  άλλη  μέρα  στη  Βουλή  δέχτηκε τα 
πυρά   σύσσωμης   της   Αντιπολίτευσης   για   την   υπόθεση   του 
μυστικοσυμβούλου  του.  Τον  κατηγόρησαν  ότι  συντηρεί  στους 
κόλπους  της  κυβέρνησής  του  άτομα  και  θεσμούς που  ανέπτυξαν 
τη διαπλοκή και την κακοδιαχείριση του κράτους. Είπαν και άλλα 
πολλά,    μα    ο   Αλέξανδρος     δεν    πτοήθηκε    καθόλου     ούτε 
συγκρούστηκε  μαζί  τους. Ή ταν  ο  μόνος  πρωθυπουργός  που  δεν 
είπε  πως  ανέλαβε  καμένη  γη,  αλλά  ότι  ο  καθένας  από  τους 
προκατόχους του έκανε ό,τι καλύτερο μπορούσε. 
  Η   κατάσταση     επιδεινώθηκε     το   επόμενο    διάστημα,    όταν 
κατέθεσε  προς  συζήτηση  στη  Βουλή  τη  ριζική  αναθεώρηση  του 
Συντάγματος.  Εκεί  άκουσε  από  δημαγωγούς  και  λαϊκιστές  όσα 
δεν   είχε   ακούσει    άλλη   φορά.    Ανάμεσα     στα   πολλά    τον 
κατηγόρησαν  για  αλαζονεία  και  για  αδράνεια  όσον  αφορά  την 
εξεύρεση λύσης στα κυριαρχικά δικαιώματα της χώρας. 
  Και  δεν  είχαν  άδικο.  Είχε  εξαγγείλει  στον  προεκλογικό  του 
αγώνα  ότι  θα  επαναδιαπραγματευθεί  τους  τυφλούς  όρους  των 
μνημονίων   και   θα   άρει  τις  όποιες   συμφωνίες   αφορούν  την 
υποθήκευση  των  περιουσιακών  στοιχείων  της  χώρας  προς  τους 
δανειστές   μας·   ένα   καυτό   ζήτημα   που   τώρα   καλούνταν   ο 
Αλέξανδρος να διαπραγματευτεί. 
  Κατά  τη  διάρκεια  της  εκρηκτικής  συνεδρίασης  της  ολομέλειας 
της   Βουλής   και  των   σφοδρών   αντιπαραθέσεων   μεταξύ  των 
αρχηγών     των    κομμάτων,     υπήρχε    καθολική    απαρτία     των 
βουλευτών.  Ο  Αλέξανδρος  καθόταν  στη  θέση  του  πρωθυπουργού 
και  η  όψη  του  ήταν   ανταριασμένη,   αυστηρή.  Δίπλα  του   ο 
Ευγένιος, ο οποίος είχε αναλάβει την ευθύνη για την αναθεώρηση 
του Συντάγματος. Όταν ήρθε η ώρα να απαντήσει στους επικριτές 
του  ο  Αλέξανδρος,  ανέβηκε  στο  βήμα,  κοίταξε  απ’  άκρη  σ’  άκρη 
την αίθουσα του Κοινοβουλίου και σε υψηλούς τόνους είπε: 
  «Από  τους   αρχηγούς  των  κομμάτων  δεν  περίμενα  ότι   θα 
υποβάθμιζαν  τόσο  πολύ  τη  συζήτηση.  Ξεχνούν  ότι  οι  αποφάσεις 
κρίνονται  με  βάση τους  στόχους που  απαιτούν  οι  καιροί,  και  όχι 
με  συνταγές  δεοντολογίας  και  δημαγωγικά  κηρύγματα.  Αυτή  η 
συνταγή  έφερε  πολλά  δεινά  στον  τόπο  μας  κι  αυτό  πρέπει 
κάποτε  να  πάρει  ένα  τέλος.  Η  αναθεώρηση  του  Συντάγματος 
είναι  επιβεβλημένη  και  πιστεύω χρειάζεται  να  απλουστευθούν  οι 
νόμοι,  ώστε  να  μην  μπορούν  να  ξεφεύγουν  τα  μεγάλα  κεφάλαια 
από τη φορολογία ούτε να αδικούνται οι μικρομεσαίοι». 
  Έ κανε μια στιγμιαία παύση και χαμήλωσε λίγο το κεφάλι, γιατί 
βρισκόταν στη δυσάρεστη  θέση να απολογηθεί για τα αυτονόητα. 
Κι  όμως,  ακόμη  και  τώρα,  με  όσα  του  είχαν  προσάψει,  δεν  θα 
επέλεγε τον δρόμο της επίθεσης παρά μόνο της ενότητας. 
  «Η χώρα σήμερα περνάει δύσκολες ώρες κι εμείς χρειάζεται να 
κάνουμε ένα βήμα πιο μπροστά από την κοινωνία επιδεικνύοντας 
στοιχειώδη   συναίνεση   για   το   κοινό   καλό.   Γιατί   έτσι   μόνο 
μπορούμε ν’ αντέξουμε αυτή την μπόρα που περνάμε τώρα». Και 
κοιτώντας   έναν   προς   έναν   στα   μάτια   τους   αρχηγούς   των 
κομμάτων, συνέχισε: «Εκπροσωπείτε ένα μεγάλο μέρος του λαού, 
το  οποίο  και  σέβομαι, γι’  αυτό  και  σας καλώ  σε  διάλογο.  Φέρτε 
τις  προτάσεις  που  θεωρείτε  σημαντικές,  να  τις  αξιολογήσουμε 
από κοινού. Να δούμε τι είναι εφικτό να γίνει στην πράξη και όχι 
στα  λόγια.  Κανείς  δεν  μπορεί  να  πει  ότι  ξέρει  τα  πάντα,  αλλά 
όλοι  μαζί  θα  ξέρουμε περισσότερα  από έναν.  Για  μένα  αυτό που 
μετράει είναι το αποτέλεσμα!...» 

                                    

Ύστερα από μια δύσκολη μέρα, μόνο το βράδυ, όταν γύριζε σπίτι 
του, έβρισκε γαλήνη και θαλπωρή· πλάι στη μονάκριβη Ελένη του, 
τον  θησαυρό  του,  όπως  τη  χαρακτήριζε  ο  Αλέξανδρος.  Από  την 
όμορφη  και  πνευματώδη  επικοινωνιολόγο  αντλούσε  ορμή  και 
έμπνευση να εμψυχώνει τον κόσμο. 
  Συνήθως ερχόταν με χαρούμενη διάθεση και με το χαμόγελο στα 
χείλη. Ό μως  εκείνο  το  βράδυ,  που  επέστρεψε  κατά  τις  δώδεκα 
στο  σπίτι  έπειτα  από  τη  μάχη  που  έδωσε  στο  Κοινοβούλιο  –και 
όχι  μόνο, γιατί  στο  μεταξύ  είχε  δεχτεί  και  εκβιαστικά  μηνύματα 
από  την  Κομισιόν–,  η  κακή  του  διάθεση  αποτυπωνόταν  στη 
συνοφρυωμένη όψη του. 
  «Τι έχεις;» τον ρώτησε ανήσυχη η Ελένη μόλις τον είδε. 
  Εκείνος την πήρε στην αγκαλιά του. 
  «Ή ταν   μια   δύσκολη   μέρα   σήμερα,   Ελένη   μου»,   της   είπε 
τρυφερά, χαϊδεύοντας τα μαλλιά της. «Ό μως θα περάσει κι αυτό, 
όπως πέρασαν τόσα άλλα». 
  «Εγώ βλέπω ότι ο κλοιός όλο και πιο πολύ σφίγγει γύρω σου». 
  «Μη  νομίσεις  ότι  σ’  έχω  παραμελήσει»,  σιγοψιθύρισε  στο  αυτί 
της  σαν να  διάβασε τις  σκέψεις της.  «Μαζί  θα  ανεβούμε  κι  αυτό 
το  βουνό  που  έχουμε  μπροστά  μας.  Μαζί  στο  καλό  και  στο 
κακό». 
  Η  Ελένη  έγειρε  το  κεφάλι  της  προς  τα  πίσω  και  τον  κοίταξε 
γλυκά στα μάτια. Με τα ακροδάχτυλα τον χάιδεψε στο πρόσωπο, 
στα μαλλιά κι ύστερα του ’δωσε ένα φλογερό φιλί. 
  Κάθισαν  στο  σαλόνι.  Η  Ελένη  έφερε να πιουν λευκό  κρασί  κι  ο 
Αλέξανδρος άναψε τσιγάρο, από τα λίγα που κάπνιζε τη μέρα. Το 
μάτι  του   έπεσε   στην   οθόνη  της  τηλεόρασης,   όπου  γνωστοί 
πολιτικοί  αναλυτές  σχολίαζαν  όσα  είχαν  διαδραματιστεί  στη 
συνεδρίαση του Κοινοβουλίου. 
  «Είδες τι έγινε σήμερα στη Βουλή;» τη ρώτησε. 
  «Σε  είδα  και  σε  θαύμασα!  Με  το  άνοιγμα  που  έκανες,  έπεσαν 
στην   παγίδα   που   προσπαθούσαν   να   σου   στήσουν   μετά  το 
σκάνδαλο του Θωμά». 
  «Από  κάποιο  σημείο  ξεπέρασα  τα  όριά  μου. Ό μως  δεν  άφησα 
τον θυμό μου να με παρασύρει, γιατί τότε θα έχανα το δίκιο μου. 
Εκείνες  τις  στιγμές  θυμήθηκα  μια  κουβέντα  του  πατέρα  μου: 
Όταν επιτεθείς στο κακό, μετά σε συγκαταλέγει στον στρατό του, 
γιατί θ’ αρχίσεις να του μοιάζεις. Γιατί θα γίνεσαι ένα μαζί του». 
  «Εσύ, Αλέξανδρε, απόψε κέρδισες μ’ αυτόν τον τρόπο. Εστίασες 
στην ουσία, στον σκοπό σου. Άλλωστε στη ζωή υπάρχει η δύναμη 
που  ενώνει  και  η  δύναμη  που  διαλύει.  Εκτός  από  αυτά  όμως, 
υπάρχει και κάτι άλλο που θα ήθελα να σου επισημάνω…» έκανε 
προβληματισμένη. 
  «Τι  δεν  πήγε  καλά;»  τη  ρώτησε  ο  Αλέξανδρος,  που  μπορούσε 
να διαβάζει κάθε αλλαγή στη συμπεριφορά της. 
  «Παρουσίασες  κάποια  σημάδια  εγωκεντρισμού»,  παρατήρησε 
δειλά. «Στράφηκες πολύ γύρω από τον εαυτό σου». 
  Σώπασαν για λίγο και ο Αλέξανδρος ψηλάφισε στις σκέψεις του 
όσα είχε πει από το βήμα της Βουλής. 
  «Έ νιωσα σαν να  μην ήσουν  εσύ  αλλά κάποιος άλλος», συνέχισε 
η  Ελένη  και  βλέποντάς  τον  να  μελαγχολεί,  προσπάθησε  να  γίνει 
πιο  συγκαταβατική  απέναντί  του.  «Ξέρω  ότι  μπορεί  να  σε 
στενοχωρώ,   αλλά   όφειλα   να   σ’   το   επισημάνω   για   να   το 
προσέξεις… Έ χεις  αναλάβει  έναν  ιερό  σκοπό  και  δεν  γίνεται  να 
αποτύχεις». 
  «Το  ξέρω,  Ελένη,  και  κάνεις  πολύ  καλά  που  το  επισημαίνεις, 
ώστε  να  το  διαχειριστώ…  Κανείς  δεν  είναι  τέλειος.  Άνθρωπος 
είμαι κι εγώ, θα κάνω και λάθη, θα πέφτω…» 
  «“Επιτρέπεται  να  πέσεις,   αλλά   επιβάλλεται  να   σηκωθείς!” 
έμαθα κι εγώ από τη μητέρα σου να λέω». 
  Ο Αλέξανδρος πήρε το μήνυμά της και το δούλεψε μέσα του με 
τον τρόπο που του μάθαιναν κάποτε οι γονείς του. Να κάνει καλή 
διαχείριση  της  κριτικής  των  άλλων.  Να  τη  λαμβάνει  υπόψη  του, 
αλλά  να  αποφασίζει  ο  ίδιος.  Κι  όσο  σκεφτόταν  την  παρατήρηση 
της   Ελένης,  τόσο  διαπίστωνε  ότι  η  στάση  του  όντως  ήταν 
εγωκεντρική.  Οφειλόταν  στα  κατάλοιπα  που  άφησε  πίσω  της  η 
προδοσία του πιο στενού συνεργάτη του. Από τότε είχε κλονιστεί 
η  εμπιστοσύνη  του  στους  γύρω  του  και  σαν  ν’  άρχισε  να  τον 
τυλίγει η μοναξιά της εξουσίας. 
  «Όπως  και  να  ’χει,  Αλέξανδρε,  δεν  θα  ήθελα  με  τίποτα  να 
χάσεις  την  καθαρότητά  σου,  όποιο  βωμό  κι  αν  υπηρετείς.  Σ’ 
αγάπησα   γι’   αυτό   που   είσαι,   χωρίς   να   με   νοιάζουν   τα 
περιτυλίγματα». 
  Ο  Αλέξανδρος  την  κοίταξε  με  γλυκύτητα  κι  ένα  χαμόγελο 
χάραξε στα χείλη του. 

                                   
Τέλειωνε    το   καλοκαίρι    και  μια   Δευτέρα    του   Αυγούστου 
γλυκοχάραξε και πάλι ο ήλιος κι αργά σκαρφάλωσε πάνω απ’ την 
πρωτεύουσα.  Σε  λίγη  ώρα  οι  ακτίνες  του  έπεσαν  στο  παράθυρο 
της   κρεβατοκάμαράς   τους   τρυπώνοντας   απ’   το   μισάνοιχτο 
παντζούρι.  Ο  Αλέξανδρος  ξύπνησε  κι  άνοιξε  τα  μάτια.  Το  ρολόι 
στο  κομοδίνο  έδειχνε  οκτώ.  «Πέρασε  η  ώρα»,  σκέφτηκε  γιατί 
συνήθως σηκωνόταν πιο νωρίς. 
  Με  καλούς  οιωνούς  φαινόταν  ότι  ξεκινούσε  η  καινούργια  μέρα. 
Τίποτα  δεν  προμήνυε  τη  θύελλα  που  θα  ξεσπούσε.  Ντυνόταν  ο 
Αλέξανδρος,  όταν  άρχισε  να  δέχεται  τα  πρώτα  τηλεφωνήματα, 
που  αμέσως  τον  μετέφεραν  στα  καθήκοντά  του  και  στα  τόσο 
σοβαρά ζητήματα που είχε ν’ αντιμετωπίσει. Κάθισε στο τραπέζι 
της  κουζίνας  να  πιει  τον  καφέ  που  του  ετοίμασε  η  Ελένη  και 
σκεφτικός της είπε: 
  «Με  περιμένει  δύσκολη  μέρα.  Χρειάζεται  να  πάρω  αποφάσεις 
που  δεν  τόλμησαν  οι  προκάτοχοί  μου.  Μέχρι  τώρα  έσκυβαν  το 
κεφάλι  και  περίμεναν  σαν  ζητιάνοι  έξω  απ’  τις  πόρτες  των 
διεθνών ταμείων». 
  «Το κακό ξεκινάει από τη στιγμή που ένας ηγέτης φιλάει πρώτα 
το  δαχτυλίδι  του  συστήματος  για  να  πάρει  το  χρίσμα…  Όταν 
πουλιέται  εξαρχής  για  να  αναρριχηθεί  στην  εξουσία»,  είπε  με 
έμφαση η Ελένη. 
  «Η ματαιοδοξία τους ευθύνεται». 
  «Όπως  και  να   ’χει,  οι  πολιτικές  τους  μας  οδήγησαν  στην 
παρακμή». 
  «Από  δω  και  στο  εξής,  τίποτα  δεν  θα  είναι  το  ίδιο.  Όλα  θα 
κριθούν αυτές τις μέρες. Φτάνει η ώρα που περίμενα. Αν θέλω το 
καλό της χώρας, χρειάζεται να συγκρουστώ μαζί τους και να μην 
επιτρέψω άλλους δυνάστες». 
  «Αν  θέλεις  να τα  βγάλεις  πέρα  μαζί τους,  θα το  πετύχεις μόνο 
με σταθερή πολιτική». 
  «Και  επιθετική  όπου  χρειάζεται»,  παρενέβη  ο  Αλέξανδρος  και 
πίνοντας  μια  τελευταία  γουλιά  απ’  τον  καφέ  του  σηκώθηκε  να 
φύγει. 
  Με  το  γλυκό   φιλί  της   Ελένης   βγήκε   απ’  την   εξώπορτα. 
Επιβιβάστηκε  στο  πρωθυπουργικό  αυτοκίνητο  και  με  συνοδεία 
την   ασφάλειά   του   ξεκίνησε   για   το   Μέγαρο   Μαξίμου.   Στη 
διαδρομή  συμβουλεύτηκε  την  προσωπική  του  ατζέντα  με  τις 
σημειώσεις  που  κρατούσε  καθημερινά.  Ύστερα  ανέτρεξε  στα 
πρωτοσέλιδα  των  εφημερίδων  που  υπήρχαν  δίπλα  του  και  δεν 
άργησε  να  ανακαλύψει  το  εκτενές  ρεπορτάζ  της  Φανής  για  τον 
χρυσό της χώρας.  Αναφερόταν  σε  ξένες εταιρείες  που  ήθελαν  να 
εκμεταλλευτούν  ολοκληρωτικά  την   εξόρυξη  του  χρυσού,   ενώ 
άλλες   εδώ   και   χρόνια   επιδίδονταν   στη   συγκέντρωση   των 
τιμαλφών      από     τους    ανήμπορους      πολίτες     μέσω     των 
ενεχυροδανειστηρίων  που  είχαν  ξεφυτρώσει  σαν  τα  μανιτάρια 
παντού. 
  Το   αυτοκίνητο   πέρασε   την   πύλη   του   Μεγάρου,   που   είχε 
κατακλυστεί από δημοσιογράφους και τηλεοπτικά συνεργεία, και 
σταμάτησε  μπροστά  στο  μεγαλόπρεπο  κτήριο.  Ο  Αλέξανδρος 
βγήκε,   χαιρέτισε   από   μακριά   τους   ανθρώπους   των   μέσων 
ενημέρωσης  κι  άρχισε  να  ανεβαίνει  τα  σκαλοπάτια.  Αν  και  τα 
διάβαινε   για   πολλοστή   φορά,   για   μια   στιγμή   τού   φάνηκε 
απίστευτο,  θαρρείς  και  έβγαιναν  από  τα  όνειρα  και  τις  βλέψεις 
που είχε πλάσει μικρός και τώρα τα κατακτούσε. 
  Με  την  εμφάνισή  του,  όλοι  οι  στενοί  συνεργάτες  του  ήταν  επί 
ποδός. Οι εξελίξεις έτρεχαν. Στο γραφείο του αμέσως άρχισαν να 
συγκεντρώνονται  οι  άνθρωποί  του.  Ο  διευθυντής  του  πολιτικού 
του   γραφείου   Δημήτρης   Βενέρης,   ο   εξ   απορρήτων   Στάθης 
Ασημάκης,  ο  διευθυντής  του  γραφείου  Τύπου  Γιάννης  Ζήτρος,  ο 
νομικός   του   σύμβουλος   καθηγητής   Παναγιώτης   Σοφιανός,   ο 
οικονομικός   του   σύμβουλος   καθηγητής   Τζων   Φέσσας   και   ο 
επικεφαλής  του  γραφείου  στρατηγικού  σχεδιασμού  καθηγητής 
Φιλάρετος Μητροφάνης. 
  Ο  Αλέξανδρος  ζήτησε  από  τον  διευθυντή  του  γραφείου  του  να 
τον  ενημερώσει  για  τα  τρέχοντα  θέματα.  Αφού  τον  άκουσε,  του 
έδωσε τις απαραίτητες οδηγίες και στη συνέχεια ρώτησε να μάθει 
λεπτομέρειες  για  το  ανήκουστο  καθεστώς  που  επικρατεί  με  την 
αρπαγή του χρυσού από τη χώρα. 
  «Για  τα  ορυχεία  έχουν  υπογραφεί  συμβάσεις  από  παλαιότερες 
κυβερνήσεις,  αλλά  οι  αντιδράσεις  της  τοπικής  κοινωνίας  είναι 
μεγάλες     και   κωλυσιεργούν      την   εξόρυξη.    Ό σο    για   τα 
ενεχυροδανειστήρια, δεν ξέρω τι ακριβώς συμβαίνει». 
  «Με  τι  άδειες  λειτουργούν;  Από  πού  τις  προμηθεύονται;»  τον 
ρώτησε, στρέφοντας το βλέμμα του και στους υπολοίπους. 
  «Κύριε  πρόεδρε,  υπάρχουν  διεθνείς  συμφωνίες  γι’  αυτά  τα 
ζητήματα  και  δεν  ξέρω  με  ποιον  τρόπο  εμείς  μπορούμε  να 
παρέμβουμε», αποκρίθηκε διστακτικά εκείνος. 
  Ο  Αλέξανδρος  ένιωσε  να  του  ανεβαίνει  το  αίμα  στο  κεφάλι. 
Χτύπησε  με  δύναμη  τη  γροθιά  του  στο  γραφείο,  που  ακούστηκε 
εκκωφαντικά  σ’  όλο  τον  χώρο,  ανατρέποντας  αρκετά  απ’  τα 
αντικείμενα που υπήρχαν ακουμπισμένα επάνω. 
  «Τέρμα τα ψέματα!» φώναξε. «Ως εδώ και μη παρέκει». 

                                   

Με τις  ίδιες  επιθετικές  διαθέσεις,  ύστερα  από λίγη  ώρα  πήγε να 
συμμετάσχει  στην  καθοριστική  σύσκεψη  με  το  οικονομικό  του 
επιτελείο.   Τον   συνόδευε   ο   συμπαγής   πυρήνας  των   στενών 
συνεργατών του. 
  Στην  αίθουσα  τους  περίμενε  ήδη  ο  υπουργός  Οικονομικών 
Χρήστος   Βοργίας   με   υψηλόβαθμα   στελέχη   του   υπουργείου. 
Κάθισαν όλοι και τον λόγο πήρε ο Αλέξανδρος: 
  «Κύριοι,  μετά  από  τέσσερις  μήνες  διακυβέρνησής  μας  και  τη 
βέβαιη    υπερψήφιση      της    πιο    ριζικής   αναθεώρησης      του 
Συντάγματος,  πιστεύω  ότι  έφτασε  η  ώρα  να  αναμετρηθούμε  με 
τους  δανειστές  μας,  κι  αν  χρειαστεί,  να  έρθουμε  σε  ρήξη  μαζί 
τους.  Ας  τα  βάλουμε  λοιπόν  όλα  στο  τραπέζι  και  να  δούμε  τι 
είναι  καλύτερο  να  κάνουμε.  Τι  λες,  Χρήστο;»  απευθύνθηκε  στον 
υπουργό του, που καθόταν απέναντί του. 
  Ο  Χρήστος  Βοργίας  ήταν  της  απολύτου  εμπιστοσύνης  του.  Οι 
φήμες    τον   παρουσίαζαν      ως   έναν   από    τους    καλύτερους 
οικονομολόγους      του    κόσμου.     Διατέλεσε     καθηγητής     στα 
μεγαλύτερα      πανεπιστήμια      της   Βρετανίας     και    κατέλαβε 
υψηλόβαθμες      θέσεις   σε   παγκόσμιους      οργανισμούς     προτού 
ασχοληθεί με την πολιτική. Από τις πρώτες του ενέργειες ήταν να 
βάλει   τάξη    στην    οικονομία    της   χώρας.    Να    απλοποιήσει 
νομοθετικά το φορολογικό σύστημα και να πάρει άμεσα μέτρα με 
συγκεκριμένες  μεταρρυθμίσεις  ώστε  να  ανακτηθεί  το  χαμένο 
έδαφος. Πίστευε ότι υπάρχουν πολλά περιθώρια βελτίωσης κι ένα 
είχε  στο  μυαλό  του:  να  μετατρέψει  την  ύφεση  σε  ευκαιρία 
ανασύνταξης δυνάμεων. 
  «Το   βέβαιο,   πρόεδρε,   είναι   ότι   η   λογική   των   ξένων   δεν 
σχετίζεται  με  το  να  πάρουν  πίσω  τα  δανεικά»,  του  είπε  με  την 
ευθύτητα  που  τον  διέκρινε,  «αλλά  να  μη  χάσουν  κι  άλλα  και  το 
χρέος να ισοσκελιστεί με τη δημόσια περιουσία μας. Αυτή είναι η 
ωμή αλήθεια, όσο κι αν αποφεύγουμε να τη δούμε». 
  «Την   αποφεύγαμε   έως   σήμερα»,   παρενέβη   ο   Αλέξανδρος. 
«Γιατί  είχαμε  βάλει  τον  λύκο  να  φυλάει  τα  πρόβατα.  Μα  τώρα 
είναι  η  κατάλληλη  στιγμή  να  θέσουμε  μια  νέα  βάση  πραγμάτων. 
Θα  διαχειριστούμε  τα  συμφέροντά  μας  με  το  δεδομένο  ότι  τα 
μνημόνια     τα    υπέγραψαν       οι    προηγούμενες      κυβερνήσεις 
περισσότερο  για  να  ικανοποιήσουν  τους  ξένους  παρά  για  να 
πετύχουν μια καλή συμφωνία. Κι αυτή τη μάχη θα τη δώσω μέχρι 
το τέλος», είπε με ανεβασμένο τον τόνο της φωνής του, και καθώς 
πρόφερε  τις  τελευταίες  λέξεις,  σαν  να  πέρασε  μπροστά  από  τα 
μάτια του μια μαύρη σκιά που τον έκανε να ανατριχιάσει. 
  «Μπορεί     να   χρειαστεί   να    ξεκινήσουμε    από    το   μηδέν», 
παρατήρησε      ο   εξ  απορρήτων      του   πρωθυπουργού       Στάθης 
Ασημάκης.      «Μια     σύγκρουση     μαζί    τους    θα    προκαλέσει 
ανεπανόρθωτες συνέπειες». 
  «Αν   η   εκχώρηση   της   εθνικής   μας   κυριαρχίας   δεν   είναι 
ανεπανόρθωτη  ζημιά,  τότε  τι  είναι;»  παρενέβη  ο  Φιλάρετος 
Μητροφάνης, ειδικός στα θέματα στρατηγικού σχεδιασμού. «Όλες 
αυτές  οι  συμφωνίες,  δεν  είναι  τίποτε  άλλο  από  ένα  καθεστώς 
δουλείας». 
  «Ποτέ  ξανά  στην  Ιστορία  μας  δεν  έχει  υπογραφεί  τέτοια 
σύμβαση,  αλλά  ούτε  και  σε  κανένα  άλλο  κράτος»,  επισήμανε  ο 
νομικός  σύμβουλος  του  πρωθυπουργού  Παναγιώτης  Σοφιανός. 
«Και  από  νομικής  απόψεως  αν  το  δούμε,  δεν  συμβαδίζει  με  το 
Διεθνές  Δίκαιο.  Γιατί  δεν  δέχεται  την  εκμετάλλευση  μιας  χώρας 
από  τυχοδιωκτικά  κερδοσκοπικά  συμφέροντα,  ακόμη  κι  αν  είχε 
ανίκανες   κυβερνήσεις.   Και   για   λόγους   αρχής,   λοιπόν,   είναι 
απαράδεκτη και παράνομη, γιατί επιβάλλεται με βίαιες μεθόδους 
και   εκβιασμούς.     Επομένως,     στο    σύνολό    της   μπορεί    να 
καταγγελθεί». 
  «Κύριοι»,  αναφώνησε  ο  Φιλάρετος,  «ας  μην  ξεχνάμε  ότι  οι 
συνταγές τους,  όπου  κι  αν  εφαρμόστηκαν,  δεν  έφεραν  ανάπτυξη. 
Αντίθετα,   προκάλεσαν   παντού   οικονομική   αστάθεια,   μεγάλη 
ανεργία και κοινωνική ανισότητα. Εμείς ψάχνουμε για ένα σχέδιο 
σωτηρίας  κι  αυτό  ενδεχομένως να  μη  συμβαδίζει  με τη  σημερινή 
Ευρώπη.  Κι  ας  μην  ξεχνάμε  ότι  η  ιδέα της  νομισματικής ένωσης 
δέχεται  συνέχεια  κλυδωνισμούς  κι  ανά  πάσα  στιγμή  μπορεί  να 
ανατραπεί  στο  μέλλον.  Γιατί  όπως  ξέρουμε  από  την  Ιστορία,  οι 
αυτοκρατορίες έρχονται και παρέρχονται». 
  «Σε  αυτή  την  περίπτωση  θα  χρειαστεί  να  σπάσουμε  τους 
δεσμούς  μας  με  την  Ευρώπη  και  να  βγούμε  από  το  ευρώ», 
επενέβη ο Ασημάκης. «Εδώ όμως τίθεται το  ερώτημα κατά πόσο 
είναι ρεαλιστική μια τέτοια πρόταση». 
  Ο  Αλέξανδρος  σκεφτικός  άκουγε  με  προσοχή  τους  στενούς 
συνεργάτες  του. Όλοι  εξέφρασαν  τη  γνώμη  τους,  εκτός  από  τον 
έμπειρο  και  υπομονετικό  Ανδρέα  Ναλμπάντη,  τον  γηραιό  γενικό 
γραμματέα  του  υπουργείου  Οικονομικών,  που  ο  λόγος  του  είχε 
βαρύνουσα σημασία. 
  «Εσείς, κύριε Ναλμπάντη, τι έχετε να πείτε;» του απηύθυνε τον 
λόγο. 
  «Κύριε     πρόεδρε,     όλα     δείχνουν     ότι   χρειάζεται     μια 
επαναδιαπραγμάτευση  της  δανειακής  σύμβασης,  ώστε  να  είναι 
βιώσιμη, ή μια σημαντική διαγραφή του χρέους». 
  «Το ενδεχόμενο να γυρίσουμε στη δραχμή πώς το βλέπετε;» 
  «Όταν φτάσει ο κόμπος στο χτένι, όλα μπορούν να γίνουν», είπε 
χωρίς  κανέναν  δισταγμό  κι  άρχισε  να  εξηγεί  τους  τρόπους  με 
τους οποίους μπορούσε να γίνει στην πράξη. 
  Είχε περάσει πάνω από μιάμιση ώρα να εξετάζουν τα υπέρ και 
τα    κατά    του   σχεδίου     διάσωσης.    Όλες    οι   γνώμες     ήταν 
τεκμηριωμένες  και  ο  Αλέξανδρος τις  ζύγισε  καλά  προτού  πάρει 
τις καθοριστικές αποφάσεις του. 
  «Κύριοι,   όση   ώρα   συζητάμε   και   ακούω   τη   γνώμη   σας, 
ταυτόχρονα μπαίνω και στη θέση του απλού πολίτη. Σίγουρα δεν 
θα ήθελε να υποφέρει ούτε να δοκιμαστούν οι αντοχές του, οπότε 
το δικαιότερο ίσως είναι να αποφασίσει μόνος του!» 
  «Τι,  να  γίνει  δημοψήφισμα;»  έκανε  με  γουρλωμένα  μάτια  ο 
υπουργός των Οικονομικών. 
  «Αν χρειαστεί, γιατί  όχι, Χρήστο.  Σε  κορυφαία ζητήματα,  όπως 
η  εθνική  κυριαρχία,  είναι  απαραίτητη  και η  συμμετοχή του λαού. 
Να επιλέξει μόνος του τι θέλει. Θέλει να είμαστε υπό την κατοχή 
των  άλλων,  ναι  ή  όχι;  Γιατί  να  μας κρατάνε  σε  ομηρία  οι  άλλοι, 
ιδιαίτερα τώρα που άρχισε να σφίγγει επικίνδυνα ο κλοιός;» 
  «Αυτό όμως μεταφράζεται μέσα ή έξω από την ευρωζώνη. Γιατί 
να  διακινδυνεύσουμε  όσα  ήδη  έχουμε  πετύχει  μέχρι  τώρα;  Θα 
προκαλέσουμε τέτοιες εντάσεις και αναταραχές, που δεν ξέρω αν 
πραγματικά θα καταφέρουμε μετά να τις αντιμετωπίσουμε». 
  «Ακούστε!» τόνισε ο Αλέξανδρος για να κοπάσει την αντίδραση 
που  μόλις  πήγαινε  να  ξεσπάσει.  «Παίζοντας  αυτό  το  χαρτί 
ισχυροποιούμε  τη  θέση  μας  έναντι  των  εταίρων  μας.  Είναι  μια 
ευκαιρία να συσπειρώσουμε και την πλειοψηφία του κόσμου». 
  «Δεν ξέρω κατά πόσο ο λαός στην παρούσα φάση είναι έτοιμος 
να  επιλέξει  την  καλύτερη  λύση»,  παρενέβη  ο  Φιλάρετος.  «Γιατί 
να  μπούμε  στην  περιπέτεια  να  διακινδυνεύσουμε  την  κεντρική 
γραμμή της πολιτικής μας;» 
  «Όλα πρέπει να τα λαμβάνουμε  υπόψη, Φιλάρετε. Αλλά  σε  ένα 
τέτοιο ενδεχόμενο θα παίξουμε με ανοιχτά χαρτιά. Τίποτα δεν θα 
κρύψουμε  απ’  τον  λαό.  Θα  είναι  ενήμερος  για  ότι  θα  ψηφίσει, 
ώστε  να  πάρει  τις  ευθύνες  που  του  αναλογούν...  Καταλαβαίνω 
την  ανησυχία  σας.  Πιστεύω  όμως  πως  δεν  μας  αρμόζει  να 
περιμένουμε  σαν  επαίτες  στους  διαδρόμους των  δανειστών  μας. 
Ούτε  και  μας  αξίζει  να  ασκούν  άλλοι  την  πολιτική  που  θα 
ακολουθήσουμε». 
  Κλείνοντας  τη  συνεδρίαση,  τους  συνέστησε  να  μη  διαρρεύσει 
τίποτα  προς τα  έξω  μέχρι  νεοτέρας.  Θα  προετοιμαζόταν  και για 
τις  δύο  εκδοχές,  έχοντας  όμως και  εναλλακτικό  σχέδιο για τυχόν 
απρόβλεπτες   εξελίξεις.  Όλο   αυτό  το   διάστημα   επιδίωκε  να 
δημιουργήσει μια υποδομή ώστε να εξασφαλίσει για ένα εξάμηνο 
τις  κρατικές  δαπάνες  –  μισθούς,  συντάξεις.  Δεν  θα  έβαζε  σε 
κίνδυνο  τον  λαό.  Λίγοι  γνώριζαν  τις  προθέσεις  του·  ο  στενός 
πυρήνας   των     συνεργατών   του     και  ο   γενικός   γραμματέας 
Δημοσίων   Εσόδων,   με  τον   οποίο   συζητούσε   κατ’   ιδίαν  την 
κατάσταση των ταμείων. 

                                   

Μετά τη σύσκεψη γύρισε στο γραφείο του σκεφτικός. Αποζητούσε 
να  μείνει  μόνος,  μακριά  απ’  όλα  τα  προβλήματα,  να  ησυχάσει 
λίγο. Από τη γραμματεία,  μεταξύ  άλλων, τον  ενημέρωσαν ότι τον 
ζήτησε η μνηστή του κι άφησε μήνυμα να επικοινωνήσει μαζί της. 
Ανήσυχος ο Αλέξανδρος της τηλεφώνησε αμέσως. 
  «Ελένη, με ζήτησες;» 
  «Πάντα σε ψάχνω με τη σκέψη μου», αποκρίθηκε γλυκά. 
  «Κι εγώ…» σιγομουρμούρισε εκείνος. 
  «Ή θελα  να  σ’  ακούσω  λίγο.  Ξέρω  ότι  η  σημερινή  μέρα  είναι 
καθοριστική  για  σένα  και  ήθελα  να  σου  πω  ότι  αυτό  που 
σκέφτεσαι  εσύ  είναι το σωστό. Συμφωνώ  μαζί σου ότι πρέπει να 
πιάσεις  τον  ταύρο  απ’  τα  κέρατα,  μόνο  που  χρειάζεται  και 
ευελιξία,  Αλέξανδρε.  Είπαμε,  η  πολιτική  θέλει  λογική  και  όχι 
συναίσθημα». 
  «Δεν  κάνω  ό,τι  θέλω  εγώ  ούτε  ό,τι  θέλει  ο  κόσμος.  Κάνω  αυτό 
που χρειάζεται να γίνει». 
  «Αλλά  και  κατά  την  κρίση  αγαθού  ανδρός»,  τον  παρέπεμψε 
στους  αρχαίους  που  θεωρούσαν  ότι  ο  ακέραιος  ηγέτης  είναι  και 
αγαθός  άνδρας. «Σε παραλληλίζω  μ’ έναν  ενήλικα γονιό που δεν 
παρασύρεται  από  την  επιθυμία  των  παιδιών  του  να  παίζουν,  ας 
πούμε,  αντί να  διαβάζουν,  αλλά  επιλέγει  ό,τι χρειάζεται  ώστε να 
προετοιμαστούν  για  το  αύριο  και  κάνει  σταθερή  οριοθέτηση 
επιβάλλοντας τη γνώμη του». 
  «Καλό το παράδειγμά σου, Ελένη. Θα το θυμάμαι. Εγώ από την 
πλευρά μου θα κάνω ό,τι καλύτερο μπορώ». 
  Παθιαζόταν να αναστυλώσει τη χώρα μια ώρα αρχύτερα κι αυτό 
τού   έδινε   τη   δύναμη     να   υπερπηδήσει     τα   εμπόδια     που 
παρουσιάζονταν  συνέχεια  μπροστά  του.  Αγανακτούσε  με  τους 
Ευρωπαίους  όταν  τον  πίεζαν  ασφυκτικά  να  τηρήσει  τα  μέτρα 
τους,  μα  και  πληγωνόταν  για  την  εξαθλίωση  τόσων  και  τόσων 
συμπολιτών  του.  Δεν  ήταν  ανυποψίαστος  με  το  παιχνίδι  που 
παιζόταν  εις  βάρος τους. Δεχόταν προτάσεις και  απειλές που τις 
απέκρουε  μέχρι  στιγμής  με  διπλωματικό  τρόπο,  έχοντας  βέβαια 
πάντα  και  τη  στήριξη  των  ομογενών  στην  Αμερική.  Οι  δύο 
πλευρές  ήδη  εδώ  και  καιρό  σχεδίαζαν  τεράστιες  επενδύσεις 
κεφαλαίων  και  όχι  μόνο,  αφού  με  χαμηλότοκα  δάνεια  μακράς 
διάρκειας θα μπορούσαν να συμμετάσχουν και στην αποπληρωμή 
του χρέους. 
 Ό σο για τα  σύμφωνα  που  δέσμευαν τη χώρα  να  δανειστεί  από 
τρίτους,  ο Αλέξανδρος  είχε  εξακριβώσει  ότι  καμιά  υπογραφή  δεν 
είναι   έγκυρη   όταν   καταλύεται  το   Σύνταγμα.   Αν   λοιπόν   οι 
δανειστές   συνέχιζαν   να   πιέζουν   με   την   ίδια   ένταση,   ήταν 
αποφασισμένος να τους πει: «Περάστε έξω». 
  Λίγη  ώρα  αργότερα,  κατέφθασε  στο  γραφείο  του  ο  Ευγένιος. 
Ερχόταν  να  τον  ενημερώσει  για  το  πώς  κινούνται  οι  εταιρείες 
εξόρυξης  χρυσού  και  για  τις  σκανδαλώδεις  ευνοϊκές  συμβάσεις 
που  είχαν  πετύχει  από  τις  προηγούμενες  κυβερνήσεις.  Κάτι  που 
εξόργισε   τον   Αλέξανδρο,   και   πολύ   περισσότερο   όταν   τον 
πληροφόρησε για τη συγκέντρωση των τιμαλφών από  μια σκληρή 
οικονομική μαφία του εξωτερικού. 
  «Η   αφαίμαξη   του   χρυσού   από   τη   χώρα   μας   έχει   λάβει 
επικίνδυνες διαστάσεις», του είπε συμπερασματικά. 
  «Πρέπει να βάλουμε ένα τέλος σ’ αυτό. Δεν θα επιτρέψουμε να 
συνεχίσουν να  κλέβουν τον  πλούτο  που  διαθέτει  η χώρα»,  έδωσε 
εντολή  ο  Αλέξανδρος  κι  ύστερα  του  μίλησε  για  τα  θέματα  που 
τέθηκαν  στη  σύσκεψη  με το  οικονομικό του  επιτελείο,  καθώς και 
για την ιδέα του δημοψηφίσματος. 
  Ο  Ευγένιος  ξαφνιάστηκε  με  τις  επιθετικές  του  διαθέσεις  – 
έφτανε  στα  άκρα.  Αναστατώθηκε,  σαν  να  προαισθανόταν  έναν 
αόρατο  κίνδυνο  να  στριφογυρίζει  πάνω  απ’  τα  κεφάλια  τους. 
Έ νιωσε την υποχρέωση να εκφράσει τη γνώμη του. 
  «Στη  διάρκεια της  συνεργασίας  μας σας έχω  θαυμάσει για την 
αποφασιστικότητα   με   την   οποία   διαχειριστήκατε   σημαντικά 
θέματα  ως  πρωθυπουργός… Ό μως  οφείλω  να  σας  πω  κάτι  που 
εσείς ίσως να μην το έχετε καταλάβει». 
  «Από σένα περιμένω πάντα την αλήθεια, όποια κι αν είναι». 
  «Εδώ και λίγο καιρό δίνετε την εντύπωση ότι σας παρασύρει ο 
παρορμητισμός  σας  κι  αυτό  ενδεχομένως  να  σας  υπαγορεύει  να 
κάνετε  βεβιασμένες  κινήσεις.  Είναι  παρακινδυνευμένο  να  τα 
βάλετε  με τους δανειστές  μας. Το  μόνο που  θα καταφέρετε είναι 
να τους συσπειρώσετε για να σας επιτεθούν». 
  «Εσύ τι προτείνεις;» 
  «Να  γίνετε  πιο  διαλλακτικός.  Δεν  πολεμάς  καταπρόσωπο  το 
κακό,  γιατί  σε  καταπίνει.  Η  ισορροπία  δεν  κερδίζεται  εφάπαξ 
ούτε  με  την  ισχύ·  είναι  σαν  να  βαδίζεις  σ’  ένα  τεντωμένο  σχοινί 
και τη ζητάς κάθε στιγμή και σε κάθε σου βήμα». 
  «Εδώ   που   φτάσαμε,   δεν   υπάρχει   άλλη   επιλογή.   Δεν   θα 
ακολουθήσω  άλλο  τις  συνταγές  τους.  Και  δεν  θα  επιτρέψω  να 
εξαθλιωθεί άλλο ο λαός, ούτε να παίζουν κερδοσκοπικά παιχνίδια 
εις βάρος μας. Ας γίνει ό,τι είναι να γίνει». 
  «Αντί να προκαλείτε το θεριό, γιατί να μην το ξεγελάσετε;» 
  «Ευγένιε,   δέχομαι   αφόρητες   πιέσεις   απ’   τους   ξένους.   Οι 
προηγούμενοι  κυβερνώντες  είχαν  υπογράψει  με  τα  μνημόνια  την 
παράδοση  της  χώρας  και  τώρα  μου  ζητάνε  να  την  εκχωρήσω, 
γιατί    σκοπεύουν      να    προωθήσουν       δικά    τους    οικονομικά 
συμφέροντα.  Και  θέλω  προτού  αυτοί  αρχίσουν  να  με  εκβιάζουν, 
να τους εκβιάσω εγώ… Διανύουμε, όπως ξέρεις, μια περίοδο ενός 
νέου  τύπου  πολέμου,  που  όλο  και  κορυφώνεται.  Είναι  πλέον 
αναγκαίο  κακό  η  κατά  μέτωπο  επίθεση.  Με  τους  ελιγμούς  μόνο 
δεν ξεριζώνεις το κακό απ’ τη ρίζα». 
  «Έ χετε  αναλάβει  μια  μεγάλη  αποστολή.  Εσείς  ξέρετε!  Εγώ  θα 
είμαι στο πλευρό σας σε κάθε περίσταση». 
  «Κάποιες   φορές   είναι   μονόδρομος   η   σύγκρουση   με   τους 
αντιπάλους. Και δεν ξέρω αν μου επιτρέπεται να πάρω μια τόσο 
δύσκολη απόφαση χωρίς τη σύμφωνη γνώμη του λαού». 
  «Και οι απώλειες;» 
  «Θα  μετράμε  πολύ  περισσότερες  στο  μέλλον  αν  δεν  κάνουμε 
κάτι  τώρα»,  είπε  με  τη  σκληρότητα  που  έδειχνε  σε  ανάλογες 
στιγμές. 
  Ο   Ευγένιος   τον   κοίταξε     με  απορία   και   στον   νου   του 
κλωθογύριζαν  δυσοίωνες  σκέψεις που  δεν  ήθελε  να  αποκαλύψει. 
Γιατί   ήξερε   πως   σε   όλες  τις   εποχές   οι   ήρωες   οι   οποίοι 
αναμετριούνται      με   το   κακό,   όπως    και    όλοι   οι  μεγάλοι 
μεταρρυθμιστές,  συνήθως  κινούν  δυνάμεις που  έχουν  πρόθεση να 
τους εξοντώσουν για να μη συνεχίσουν το έργο τους. 

                                    

Την  άλλη  μέρα  το  πρωί  τους  επισκέφθηκε  στο  σπίτι  ο  πατέρας 
της   Ελένης,   ο   βουλευτής   Απόστολος   Νέζης,   που   ήταν   και 
πολιτικός  σύμβουλος  του  Αλέξανδρου.  Ή θελε  να  τον  δει  κατ’ 
ιδίαν προτού φύγει για το Μαξίμου. Ή ταν αρκετά ταραγμένος με 
όσα  μεσολάβησαν  κι  ήρθε  με  σκοπό  να  τον  προσγειώσει  στην 
πραγματικότητα. 
  «Αλέξανδρε, τα πράγματα δεν είναι τόσο απλά όσο φαίνονται», 
του   είπε.   «Είσαι   νέος   στην   πολιτική   και   δεν   μπορείς  να 
καταλάβεις ότι δεν γίνονται  αυτά που προτίθεσαι να  κάνεις. Την 
επόμενη  μέρα  η  κυβέρνησή  μας  θα  είναι  παρελθόν.  Υπήρχαν  κι 
άλλοι πολιτικοί πριν από σένα που σκέφτονταν τα ίδια αλλά όταν 
τα  ζύγιασαν  καλύτερα  κατάλαβαν  ότι  είναι  ανέφικτο  να  κάνουν 
τέτοιες τομές, κι έτσι προσαρμόστηκαν. Αν θέλεις να παραμείνεις 
στην εξουσία, κάνε κι εσύ το ίδιο». 
  «Από τη δική σας πλευρά έχετε δίκιο», του είπε ο Αλέξανδρος. 
«Σέβομαι την  εμπειρία  σας και  σας ευχαριστώ που προσπαθείτε 
να  με  προστατεύσετε  από  ενορμητικές  επιλογές.  Το  λαμβάνω 
υπόψη.  Τώρα  όμως  να  μου  επιτρέψετε  να  σας αφήσω, γιατί  έχω 
μια υποχρέωση που δεν μπορεί να αναβληθεί». 
  Σηκώθηκε  απ’  το  τραπέζι  της  κουζίνας  όπου  έπιναν  καφέ, 
χαιρέτισε την Ελένη που τον ξεπροβόδισε κι έφυγε βιαστικά. 
 Όταν  έμεινε  μόνη  της  με  τον  πατέρα  της  και  ενώ  είχε  ακούσει 
τον διάλογό τους χωρίς να παρέμβει, του είπε: 
  «Πατέρα, ο Αλέξανδρος φέρεται ως πραγματικός ηγέτης». 
  «Είναι  νέος  και  παρορμητικός,  Ελένη.  Δεν  θα  μπορέσει  να 
κυβερνήσει  ούτε  μια  μέρα  αν  τα  βάλει  ανοιχτά  με  το  υπάρχον 
σύστημα». 
  «Σ’ το λέω εμπιστευτικά ότι ήδη έχει αξιολογήσει τα πάντα και 
το  σχέδιό του  είναι  άψογα  επεξεργασμένο.  Μην  ανησυχείς,  ξέρει 
τι  κάνει.  Για  τον  Αλέξανδρο  δεν  είναι  θέμα  μόνο  πολιτικής 
ικανότητας, αλλά και πολιτικής θέλησης». 
  «Η   κοινωνία   μας   σήμερα   έχει  παραδοθεί   στην   οικονομική 
εξάρτηση και  μια διαφορετική πολιτική  μπορεί να  μας ρίξει στην 
ολοκληρωτική  κατάρρευση»,  προέβαλε  για  ακόμη  μία  φορά  τις 
αντιρρήσεις του. 
  «Όταν δεν πιστεύουμε στις δικές μας δυνάμεις, χάνουμε και τη 
δυνατότητα να αγωνιστούμε». 
  Ο  πατέρας  της  δεν  αποκρίθηκε.  Ο  φόβος  δημιουργούσε  την 
ανασφάλειά  του.  Κανένας  μέχρι  τώρα  δεν  ακολούθησε  αυτή  την 
τακτική  και  οπωσδήποτε  δεν  είχε  τη  δική  του  βούληση.  Με  την 
πολιτική  που  ακολουθούσε  θα  είχε  με  το  μέρος  του  την  κοινή 
γνώμη αλλά και ίσως να έδινε λύση στη δημοσιονομική εξυγίανση. 
Πράγμα που αν δεν γινόταν σύντομα, δεν θα ’βγαζε ποτέ τη χώρα 
από την εθνική ταπείνωση. 

                                   

Ενόψει των μεγάλων αποφάσεων, το ρεπορτάζ της Φανής για τον 
χρυσό είχε προκαλέσει θύελλα στο Μαξίμου και στο βαθύ κράτος 
–  το  κατεστημένο,  που  βρισκόταν  πίσω  απ’  αυτές  τις  μυστικές 
συμφωνίες.  Και  ήταν  μόνο  η  αρχή.  Στα  χέρια  της  η  Φανή  ήδη 
κρατούσε υλικό, ονόματα και άλλα πειστήρια για τη συνέχεια της 
έρευνας. Και όλως περιέργως, ήταν από τις λίγες φορές που είχε 
αμέριστη   στήριξη   από   τη   διεύθυνση   της   εφημερίδας,   αφού 
γνώριζαν  τη  σχέση  της  με  τον  Αλέξανδρο.  Σε  μια  κατά  μέτωπο 
επίθεση  όμως,  μόνο  πόλεμο  θα  εισπράξεις  και  τίποτε  ακόμη  δεν 
προμήνυε τη φωτιά που θα ξέσπαγε σε λίγες μέρες. 
  Ο  Αλέξανδρος  έλειπε  στη  Λισαβόνα  όταν  πληροφορήθηκε  τη 
βομβιστική  επίθεση  εναντίον  της,  όπου  κατά  λάθος  σκοτώθηκε  ο 
Ζαχαρίας  Μαρωνίτης.  Με την  επιστροφή του,  μόλις ξέκλεψε λίγο 
χρόνο,  πήγε  στο  νέο  τους  σπιτικό  για  να  τους  συλλυπηθεί.  Εδώ 
και  κάποιους  μήνες  είχαν  μετακομίσει  σε  μια  μονοκατοικία  στον 
λόφο του Λυκαβηττού. 
  «Λυπάμαι      πολύ    για    τον   άνθρωπό      σας»,    τους    είπε 
συγκαταβατικά  ο  Αλέξανδρος  μόλις  κάθισαν  στο  ζεστό  σαλόνι 
του  σπιτιού.  «Λίγο  τον  γνώρισα,  αλλά  κατάλαβα  γιατί  τον 
αγαπούσατε τόσο». 
  «Ή ταν  τρομερό  αυτό  που  έγινε»,  αποκρίθηκε  περίλυπος  ο 
Χάρης. «Ακόμη δεν μπορούμε να συνέλθουμε». 
  «Πώς έγινε;» 
  «Άδικα  έφυγε  ο  δάσκαλος»,  επενέβη  η  Φανή  με  θλίψη  στη 
φωνή.  «Για  μένα  προοριζόταν  η  βόμβα  στο  αυτοκίνητό  μου  και 
ζω από σύμπτωση». 
  «Καταλαβαίνω πώς νιώθεις, Φανή». 
  «Το  είδα  με τα  μάτια  μου,  Αλέξανδρε,  κι  έμεινα  άφωνη»,  είπε 
κοιτάζοντας  αόριστα  στο  δάπεδο,  καθώς  θυμήθηκε  το  τραγικό 
συμβάν και τις φλόγες να ξεπηδούν μπροστά της. «Είχε έρθει την 
προηγούμενη μέρα και λαχταρούσαμε να τον δούμε. Για μας ήταν 
μεγάλη χαρά να  βρίσκεται  μαζί  μας, τον νιώθαμε περισσότερο  κι 
από  πατέρα,  αφού  ούτως  ή  άλλως  δεν  γνωρίσαμε  και  κανέναν 
άλλο…  Εκείνη τη  μέρα ήταν  ιδιαίτερα χαρούμενος για  μας, όπως 
μας έλεγε, γιατί τα καταφέραμε στη ζωή μας». 
  Σώπασε  για  μια  στιγμή  η  Φανή  για  ν’  ανάψει  τσιγάρο  και 
συνέχισε: 
  «Αποβραδίς  με έπιασε δυνατός πονοκέφαλος και το πρωί, όταν 
σηκώθηκα,  δεν  μπορούσα  ν’  ανοίξω  τα  μάτια  μου.  Παρασκευή 
ήταν  κι  έπρεπε  οπωσδήποτε  να  παραδώσω  στην  εφημερίδα  τη 
συνέχεια του  ρεπορτάζ για την  υπόθεση χρυσού,  μαζί  με  όλα τα 
αποδεικτικά  στοιχεία  που  είχα  συγκεντρώσει  στο   μεταξύ  – 
μαρτυρίες   και   φωτογραφίες.   Μόλις  τ’   άκουσε   ο   δάσκαλος, 
αμέσως προσφέρθηκε να μ’ εξυπηρετήσει. Η επιμονή του δεν μου 
άφησε πολλά περιθώρια και του είπα να πάρει το αυτοκίνητό μου 
για  να  πάει  στην  εφημερίδα»,  είπε  η  Φανή  μελαγχολικά  και 
δάκρυα κύλησαν απ’ τα μάτια της. 
  «Μετά  ήρθε  κάτω  σε  μένα  για  να  με  χαιρετίσει»,  συνέχισε  ο 
Χάρης τη  διήγησή της,  «αλλά  μ’  έναν παράξενο τρόπο.  Τα λόγια 
του δεν θα τα ξεχάσω ποτέ». 
  «Γιατί,  τι   σου   είπε;»   θέλησε  να   μάθει   ο  Αλέξανδρος  τα 
τελευταία λόγια ενός μελλοθάνατου. 
  «Ότι  ο  καθένας  έχει  μια  αλήθεια  κι  αυτή  βγάζει  προς τα  έξω. 
Ή ταν  μια απάντηση σ’ ένα ερώτημα που είχε προκύψει νωρίτερα 
μεταξύ μας, για ένα κομμάτι μάρμαρο που πήρα να σκαλίσω. “Κι 
εσύ  ήσουν  κάποτε  σαν  έναν  ακατέργαστο  λίθο  που  δεν  είχε 
εκλεπτυνθεί”, μου είπε». 
  «Ή ταν  άνθρωπος  της  προσφοράς,  ήξερε  μόνο  να  δίνει»,  πήρε 
τον  λόγο  και  πάλι  η  Φανή.  «Με  είχε  πιάσει  ανησυχία  τότε  και 
στάθηκα  δίπλα  στο  παράθυρο  και  τον  κοιτούσα  καθώς  έφευγε. 
Βγήκε στον δρόμο κι έτσι όπως βάδιζε αργά παρατηρώντας γύρω 
του,  μου  έδινε  την  εντύπωση  ότι  εκείνη  την  ώρα  γευόταν  τις 
μικρές χαρές της ζωής». 
  Με  τα  τελευταία  λόγια  της  σηκώθηκε  πηγαίνοντας  ως  το 
παράθυρο να κοιτάζει έξω στον δρόμο, και συνέχισε: 
  «Από  δω τον  έβλεπα  να  μπαίνει  στο  αυτοκίνητό  μου  που  ήταν 
παρκαρισμένο  λίγο  πιο  κάτω  και  να  κάθεται  αντί  για  μένα  στο 
κάθισμα  του  οδηγού.  Κι  όταν  είδα  να  ανατινάζεται  και  να 
τυλίγεται στις φλόγες μέσα σε λίγα δευτερόλεπτα, σάστισα. Ή ταν 
σαν  να  ’πεσε  κεραυνός.  Τραντάχτηκε  όλο  το  σπίτι,  σαν  να  ’γινε 
σεισμός… Ή ταν  το  θύμα  σε  μια  υπόθεση  με  την  οποία  δεν  είχε 
καμιά ανάμιξη, αφού εγώ ήμουν ο στόχος. Πήρε τη θέση μου στον 
θάνατο χωρίς να φταίει σε τίποτα». 
  «Φταίνε  τα  επιθετικά  ένστικτα  των  ανθρώπων  που  φτάνουν 
μέχρι την κτηνωδία», σχολίασε ο Αλέξανδρος. 
  «Οι  άνθρωποι που κρύβονται πίσω  απ’  αυτή την  ενέργεια  είναι 
αδίστακτοι  και  δεν  ξέρω  μέχρι  πού  μπορούν  να  φτάσουν», 
εκδήλωσε την ανησυχία της. 
  «Γρήγορα θα πέσουν στα χέρια των Αρχών και θα πληρώσουν», 
τη  βεβαίωσε  εκείνος,  αποφεύγοντας  να  δώσει  λεπτομέρειες  για 
την τροπή που είχε πάρει η υπόθεση. 
  Είχε  στηθεί  μεγάλη  επιχείρηση  από  την  Αντιτρομοκρατική  για 
να  βρουν  τα  ίχνη  των  ενόχων  και  σε  λίγες  μέρες  κατάφεραν  να 
εντοπίσουν τους  δύο  δράστες  και να τους συλλάβουν.  Επρόκειτο 
για  επαγγελματίες  που  στρατολογήθηκαν  έναντι  αδράς  αμοιβής. 
Κατά  την  ανάκριση  αποκάλυψαν  και  τον  ηθικό  αυτουργό  του 
εγκλήματος. 
  Γρήγορα εντόπισαν τον Αντώνη Κεχαγιά στα πολυτελή γραφεία 
του  επί της  Μητροπόλεως.  Τον  συνέλαβαν  και τον  οδήγησαν  στο 
κτήριο  της   Αντιτρομοκρατικής  για   ανάκριση.   Είπε   ότι   ήταν 
αντιπρόσωπος   μιας  χρηματοπιστωτικής  πολυεθνικής  εταιρείας 
γερμανικών  συμφερόντων,  η  οποία  κατείχε  σημαντικό  μερίδιο 
στην   αγορά   χρυσού   παγκοσμίως,   ενώ   στη   χώρα   μας   είχε 
συμφέροντα     από   την    εξόρυξη   χρυσού    και   ήλεγχε   πολλές 
εκατοντάδες ενεχυροδανειστήρια. 
  Αν  και  συνελήφθησαν  οι  άμεσα  εμπλεκόμενοι  με τη  βομβιστική 
ενέργεια,  ο  Αλέξανδρος  θεωρούσε  ότι  οι  πραγματικές  ευθύνες 
μετατοπίζονταν  στον  πολυεθνικό  κολοσσό.  Γι’  αυτό  κι  έδωσε 
εντολή να ελεγχθούν σχολαστικά όλες οι δραστηριότητές τους στη 
χώρα,   καθώς   και   να   επανεξετασθούν   το   ταχύτερο   όλες   οι 
συμβάσεις τους. 

                                   

Είχε  επωμιστεί  την  τεράστια  ευθύνη  να  κρατήσει  στα  χέρια  του 
τα  ηνία  της  χώρας  και  μάλιστα  στις  δυσκολότερες  στιγμές  της 
νεότερης  ιστορίας της. Αρκετές φορές  αναρωτιόταν  αν η ζωή του 
αναδυόταν  μέσα  από  τη  σφαίρα  της  φαντασίας του  και  από  τη 
μεγάλη  επιθυμία  που  είχε  από  νέος  να  κάνει  τον  κόσμο  λίγο 
καλύτερο, να γίνει δικαιότερος για όλους. 
  Με το σκεπτικό ότι ο λαός έπρεπε να είναι ενήμερος για να τον 
εμπιστευτεί, εμφανιζόταν συχνά στην τηλεόραση, όπου  ξεδίπλωνε 
τα  σχέδιά  του  για  την  ανασυγκρότηση  της  χώρας,  με  ανοίγματα 
που  περιείχαν  νέες  προοπτικές  ανάπτυξης.  Μιλούσε  απλά  και 
κατανοητά   για   να   τον   καταλαβαίνουν   όλοι.  Έ τσι   γινόταν 
αγαπητός, γιατί στα μάτια τους ήταν ένας πραγματικά ικανός και 
έντιμος ηγέτης. 
  Σε  μια  εμφάνισή  του  μάλιστα  δήλωσε  ότι  θα  παγώσει  τις 
αποκρατικοποιήσεις,     τουλάχιστον    μέχρι   να    εκτιμηθούν   τα 
κοιτάσματα  της  χώρας. Ή ταν  ένας  ελιγμός  που  αιφνιδίασε  τους 
ξένους. 
 Ό σο  ο  Αλέξανδρος  παρέμενε  αμετάκλητα  σταθερός  στις  θέσεις 
του,  τόσο  άρχισαν  να  πληθαίνουν  όμως  και  οι  προσφορές  του 
κεφαλαίου.  Φάνηκε  αυτό  σ’  ένα ταξίδι του  στις Βρυξέλλες,  όταν 
συμμετείχε  σε  μια  συνδιάσκεψη  κορυφής.  Τότε  τον  προσέγγισαν 
κάποια    υψηλόβαθμα      στελέχη    της   Κεντρικής    Ευρωπαϊκής 
Τράπεζας  και  του  συνέστησαν  διά  ζώσης  να  στηρίξει  κάποιους 
σωτήρες  επενδυτές,  οικονομικούς  κολοσσούς,  ώστε  να  αποκτήσει 
την εύνοιά τους. 
  Ο Αλέξανδρος αρνήθηκε την προσφορά τους και  με ανεβασμένο 
τον τόνο της φωνής του το ξέκοψε μια και καλή: 
  «Η   χώρα   μου   πλέον   δεν   πουλιέται   σε   κανέναν   σε   τιμή 
ευκαιρίας». 
  «Η  αυθάδειά  του  δεν  έχει  όρια!»  έλεγε  η  άλλη  πλευρά,  που 
θεωρώντας  αδιανόητη  τη  στάση  του  και  προσβλητική,  δεν  έμεινε 
με σταυρωμένα χέρια. Με αποτέλεσμα να δεχτεί και τις ανάλογες 
απειλές,     οι    οποίες    του     μεταφέρθηκαν       μέσω     του 
μυστικοσυμβούλου του Στάθη Ασημάκη. 
  «Άφησαν  να  εννοηθεί  ότι  χωρίς  τη  στήριξή  τους  θα  είναι 
δύσκολες  οι  μέρες  σας  στην  κυβέρνηση.  Μου  είπαν  σχεδόν 
ξεκάθαρα  ότι  παρέλασαν  γενιές  και  γενιές  πολιτικών  και  όλοι 
σχεδόν έμαθαν τον βασικό κανόνα: Αν δεν ενταχτείς στο σύστημα, 
αργά ή γρήγορα θα βρουν τον τρόπο να σε ρίξουν». 
  Τον  χτυπούσαν  στο  πιο  ευαίσθητο  σημείο.  Γινόταν  θηρίο  όταν 
τον  απειλούσαν  κι  όσοι  επιδίωξαν  να το  κάνουν,  προκάλεσαν τα 
αντίθετα  αποτελέσματα.  Έ τσι  ενήργησε  κι  αυτή  τη  φορά  όταν 
γύρισε  στην  Αθήνα,  βγήκε  στην  τηλεόραση  και  αποκάλυψε  τους 
εχθρούς του,  κάτι  που  προκάλεσε  θύελλα  αντιδράσεων  από τους 
ξένους και την Αντιπολίτευση. 
  Κανένας Έ λληνας  πολιτικός  δεν  είχε  κάνει  κάτι  ανάλογο  μέχρι 
τότε.  Ο  Αλέξανδρος  όμως  δεν  ήταν  παρορμητικός  όπως  τον 
παρουσίαζαν  όλα  τα  διεθνή  μέσα  ενημέρωσης.  Ή ξερε  καλά  τι 
έκανε. Γιατί εκτός από την ασφάλεια που του παρείχαν τα κρυφά 
χαρτιά  που  είχε  στην  τσέπη  του,  επιδίωκε  να  τον  ακολουθήσουν 
και άλλα κράτη του Νότου. 

                                   

Έ σπερνε  θύελλες  ο  Αλέξανδρος,  που  περνούσαν  καυτές  σαν  τον 
λίβα της  ερήμου,  και τα  μέτωπα  που  άνοιξε  πολλαπλασιάζονταν 
σαν τη Λερναία Ύ δρα. 
  Η   ώρα  της  τελικής   ρήξης  πλησίαζε.  Από  τη   Θεσσαλονίκη 
λογάριαζε να  ξεκινήσει το  σχέδιό του,  στα  εγκαίνια της Διεθνούς 
Εκθέσεως,     που    θα   πραγματοποιούνταν       σε   λίγες   μέρες. 
Αποσκοπούσε  να  δώσει  το  μήνυμα  προς  όλους  ότι  οι  παλιές 
κακές συνήθειες δεν περνάνε πια στον τόπο,  ώστε να πάψουν να 
τον πιέζουν. 
  Ή ταν μια από τις προσωπικές του επιλογές και θα πυροδοτούσε 
ακόμη  περισσότερο  τις  ήδη  τεταμένες  εξωτερικές  μας  σχέσεις. 
Ενόψει του ταξιδιού του,  οι  διαβουλεύσεις στο  Μέγαρο  Μαξίμου 
με  την  ηγετική  του  ομάδα  δεν  είχαν  τελειωμό.  Μετρούσαν  τα 
υπέρ και τα κατά, και η ζυγαριά όλο παλινδρομούσε μια εδώ και 
μια εκεί. 
  Τότε  τον  επισκέφτηκε  στο  γραφείο  του  και  ο  πεθερός  του,  ο 
Απόστολος  Νέζης,  και  του  διατύπωσε  ξανά  τις  αντιρρήσεις  του 
για τη διεξαγωγή δημοψηφίσματος. Σεβόταν τη γνώμη του, ούτως 
ή   άλλως   αντιπροσώπευε   και   τη   συντηρητική   πτέρυγα   του 
κινήματός τους. 
  «Ούτε  εγώ  θέλω  να  γίνει  δημοψήφισμα»,  του  αποκάλυψε  ο 
Αλέξανδρος.  «Το  χρησιμοποιώ  ως  δόλωμα  για  να  γίνουν  πιο 
ελαστικοί    οι  εταίροι   και   να    μπορώ    να   κάνω     σκληρές 
διαπραγματεύσεις  μαζί  τους.  Θέλω  να  αποκτήσω  ισότιμη  σχέση 
και όχι δουλοπρεπή». 
  «Βέβαια έχει θετικά και αρνητικά σημεία». 
  «Είμαι  της  γνώμης  ότι  ο  λαός,  όταν  το  απαιτούν  οι  συνθήκες, 
πρέπει  να  πάρει  θέση  ούτως  ώστε  να  μην  μπορεί  να  αντιδράσει 
αργότερα με όσα συμβούν». 
  «Ναι, ίσως έτσι μπει και μια τάξη στην αντιδραστικότητά του», 
αποκρίθηκε   ο   Νέζης   σκεφτικός.   «Ανεξάρτητα   όμως  από  το 
αποτέλεσμα  του  σχεδίου  σου,  εσύ  αφήνεις  ανοιχτό  το  ερώτημα: 
μέσα ή έξω από την ευρωζώνη;» 
  «Το  να  βγούμε  από  το  ευρώ  δεν  είναι  λύση,  αλλά  θα  έδειχνε 
πόσο  αποφασισμένοι  είμαστε  για  να  το  κάνουμε.  Τόσο  που  οι 
εταίροι  μας  δεν  θα  ρισκάρουν.  Γι’  αυτό  κι  εγώ  αποφάσισα  να 
ακολουθήσω  τη  μέση  οδό.  Είναι  το  μοναδικό  χαρτί  για  να 
προλάβω τους εκβιασμούς τους». 
  «Αυτή η λύση ίσως να είναι πιο προσιτή για όλους. Γιατί ούτως 
ή  άλλως  οι  συμφωνίες  που  υπογράφηκαν  με  την  τρόικα  είναι 
αντισυνταγματικές.  Δώσαμε  άνευ  όρων  τη  χώρα  στα  κοράκια!» 
βρυχήθηκε  ο  πολύπειρος  Νέζης  κι  ήταν  μια  απ’  τις  ελάχιστες 
φορές που τον παρέσυρε ο θυμός του. 
  «Δεν σ’ έχω ξανακούσει άλλη φορά να εκφράζεσαι μ’ αυτόν τον 
τρόπο», σχολίασε υπαινικτικά ο Αλέξανδρος. 
  «Με πνίγει και μένα το δίκιο κάποιες στιγμές, Αλέξανδρε. Τι να 
κάνουμε;» 
  «Όπως και τον κάθε πολίτη». 
  «Ζούμε όμως σε μια δειλή κοινωνία, που κάθε τι επιθετικό ίσως 
να  τρομάξει  τους  ανθρώπους.  Γι’  αυτό  τον  λόγο  έχω  ενστάσεις 
για  το  δημοψήφισμα…  Γιατί  ένας  πατέρας  μπορεί  να  δώσει  την 
ελευθερία  στα  παιδιά  του  να  κάνουν  κάποια  μικρά  λάθη  και  να 
μάθουν απ’ αυτά, ποτέ όμως δεν θα τα αφήσει να κάνουν μεγάλα 
λάθη που θα τα έβλαπταν ανεπανόρθωτα. Ο πατέρας, όπως και ο 
ηγέτης,  έχει  μεριμνήσει  χωρίς  τα  παιδιά  ή  ο  λαός  να  γνωρίζουν 
λεπτομέρειες». 
  «Ξέρω τι κάνω», τον καθησύχασε και πάλι ο Αλέξανδρος. 
  Στο  μεταξύ  βούιζε  ο  τόπος  ότι  κάτι  ετοιμάζεται  στο  Μέγαρο 
Μαξίμου   και   τα   μέσα   μαζικής   ενημέρωσης  πιθανολογούσαν 
διάφορα  σενάρια. Ύστερα  από  το  απροσδόκητο,  να  αποκαλύψει 
δημόσια  το  σύστημα  και  το  παιχνίδι  που  παίζεται  σε  βάρος της 
χώρας, όλοι ανέμεναν εξελίξεις. 
  Ο δρόμος ήταν πλέον ανοιχτός να κάνει υπερβάσεις για το καλό 
της   χώρας,    χωρίς    να    θεωρεί    τον   εαυτό    του    σωτήρα. 
Αφουγκραζόταν       όμως    τον   παλμό     του   κόσμου.     Από    τις 
δημοσκοπήσεις      φαινόταν    ξεκάθαρα     ότι   είχε  την   αμέριστη 
εμπιστοσύνη  τους.  Ακόμη  κι  εκείνοι  που  δεν  τον  ψήφισαν,  είχαν 
εναποθέσει τις  ελπίδες τους  πάνω του.  Στα  μάτια τους φάνταζε 
σαν ένας νέος μεταρρυθμιστής, γιατί είχε την πολιτική βούληση να 
αναδομήσει το κράτος. 
 Έ ρχονταν  και  στιγμές  που  νόμιζε  ότι  ήταν  ένα  ψέμα  αυτό  που 
ζούσε    και   αναρωτιόταν     πόσο    απέχει    ο   μύθος    από   την 
πραγματικότητα  ή  η  πραγματικότητα  από  τον  μύθο,  κι  αν  ήταν 
μακράν της  αλήθειας, όπως τον  επέκριναν οι  αντίπαλοί του  μέσα 
κι   έξω   απ’   τη   χώρα.   Χωρίς   να   λείπουν   φυσικά   και   οι 
εσωκομματικές αντιπαραθέσεις για τη ριψοκίνδυνη πολιτική του. 
  Και    μια    Παρασκευή      του    Σεπτέμβρη,     επισκέφτηκε     τη 
Θεσσαλονίκη   για   να   παραστεί   στα   εγκαίνια   της   Διεθνούς 
Εκθέσεως.  Η  συγκεκριμένη  μέρα  αποτελούσε  κομβικό  σημείο για 
τον  εκάστοτε  πρωθυπουργό,  γιατί  είθισται  τότε  όλοι  να  κάνουν 
έναν απολογισμό του κυβερνητικού τους έργου και να καταθέτουν 
τα   προγραμματικά       τους    σχέδια.   Την    ίδια   πρακτική    θα 
ακολουθούσε και ο Αλέξανδρος, μόνο που σκόπευε ν’ ανοίξει όλα 
τα χαρτιά του. 
  Λίγο  πριν  από  τις  οκτώ  το  βράδυ,  η  πρωθυπουργική  πομπή 
έφτασε  μπροστά  στο  Βελλίδειο  Συνεδριακό  Κέντρο.  Εκεί  είχε 
συρρεύσει  πλήθος  ανθρώπων,  κυρίως  νέοι,  που  ήθελαν  να  δουν 
από  κοντά  τον  χαρισματικό  πρωθυπουργό,  να  πάρουν  λίγη  απ’ 
την   αύρα  του,   αλλά   και   να  του   δώσουν   κουράγιο   με  τα 
συνθήματά τους. 
  «Έ να! Έ να! Όλοι εμείς εδώ, γινόμαστε μαζί σου ένα!» φώναζαν. 
  Με  σηκωμένο  το  χέρι  ψηλά  και  με  χαμόγελο  στα  χείλη,  ο 
Αλέξανδρος προχώρησε ξεσηκώνοντας τον κόσμο. Για μιαν ακόμη 
φορά  ένιωθε  πως  είχε  τη  σύμφωνη  γνώμη  του  λαού  για  ό,τι 
σκόπευε   να   εξαγγείλει   στις   προγραμματικές  του   δηλώσεις. 
Περιστοιχισμένος  από  μέλη  της  κυβέρνησης  και  εν  μέσω  των 
ιαχών του πλήθους άρχισε ν’ ανεβαίνει τα μαρμάρινα σκαλοπάτια 
του επιβλητικού σύγχρονου κτηρίου. 
  Δεν  πρόλαβε  να  δρασκελίσει  πέντε  έξι  σκαλιά,  όταν  ξαφνικά 
δέχτηκε  μια  σφαίρα  στο  στήθος,  που  σαν  πυρωμένο  σίδερο 
καρφώθηκε  στο  σώμα  του.  Το  μαύρο  σακάκι  και  το  λευκό 
πουκάμισό  του  πλημμύρισαν  με  αίμα.  Τα  πόδια  του  λύγισαν  κι 
άρχισαν  να  τον  εγκαταλείπουν  οι  δυνάμεις  του.  Σίγησαν  τα 
πάντα   γύρω   του,     δεν   αντιλαμβανόταν   το     κομφούζιο     που 
επικράτησε.  Αυτόματα  σκέφτηκε  τη  ματαιότητα  του  κόσμου  και 
σχεδόν   αμέσως   ένιωσε   μια   δίνη   να   τον   καταπίνει   και   να 
μαυρίζουν τα πάντα γύρω του. 

                                    

Σαν  να  έβγαινε  από  έναν  βαθύ  λήθαργο  ένιωσε  ο  Αλέξανδρος 
μόλις μισάνοιξε τα μάτια. Θαμπή ήταν η εικόνα μπροστά του, σαν 
σε ομίχλη, κι όλα τού φαίνονταν τόσο  άγνωστα και  μακρινά, που 
αναρωτήθηκε  σε  ποιον  κόσμο  βρίσκεται.  Κοίταξε  ολόγυρα  και 
σιγά  σιγά  άρχισε  να  διαπιστώνει  ότι  κείτονταν  στο  κρεβάτι  ενός 
νοσοκομείου, συνδεδεμένος με διάφορα όργανα και ορούς. «Ζω!» 
ήταν  η  πρώτη  του  διαπίστωση  και  τον  πλημμύρισε  ένα  κύμα 
ευτυχίας. 
  Σε λίγα λεπτά εμφανίστηκε μια νοσοκόμα. 
  «Επιτέλους!»     έκανε   όλο   ανακούφιση      μόλις   τον   είδε   να 
συνέρχεται. 
  Πήγε  κάτι  να  πει  ο  Αλέξανδρος,  μα  μιλιά  δεν  έβγαινε  απ’  το 
στόμα  του.  Είχαν  αδρανοποιηθεί  οι  φωνητικές  του  χορδές  στις 
δεκαεννιά  μέρες  πλήρους  καταστολής  του,  που  χαροπάλευε  με 
τον  θάνατο.  Οι  γιατροί  που  έσπευσαν  σε  λίγη  ώρα  στον  θάλαμο 
επιδίωξαν  να  τον  εμψυχώσουν,  λέγοντάς  του  ότι  είχε  ξεπεράσει 
τον  κίνδυνο.  Τον  ενημέρωσαν  και  για  την  κατάσταση  της  υγείας 
του·   πρώτον,   ότι   είχε   σχεδόν   επουλωθεί   το   τραύμα   που 
προκάλεσε  η  σφαίρα  στο  δεξιό  τμήμα  του  θώρακα,  και  κατά 
δεύτερον,    ότι   είχαν   αποκατασταθεί       οι   κρανιοεγκεφαλικές 
κακώσεις από το δυνατό χτύπημα όταν έπεσε στο κράσπεδο. 
 Όλα συγκεχυμένα ήταν μέσα του. Προσπαθούσε να συγκροτήσει 
τις σκέψεις του, αλλά δεν το επέτρεπε η επήρεια της πολυήμερης 
νάρκωσης,  που  τον  τύλιγε  με  μια  σειρά  από  σκηνές  οι  οποίες 
έτρεχαν   ασταμάτητα   μπροστά   του.   Είχε   την   εντύπωση   ότι 
βρισκόταν μέσα στα σύννεφα, όταν είδε κάποια στιγμή την Ελένη 
να  παρουσιάζεται  σαν  πραγματικός  άγγελος.  Έ κλαιγε  σιγανά 
από  χαρά.  Του  κρατούσε  απαλά  το  χέρι,  ενώ  τα  δάκρυά  της 
έπεφταν σαν δροσοσταλίδες απ’ τα μάτια της. 
  Πέρασε    ένα    εικοσιτετράωρο     και   κάποια    στιγμή    που    ο 
Αλέξανδρος  άνοιξε  ξανά  τα  μάτια,  είδε  ότι  βρισκόταν  σ’  έναν 
άλλο  χώρο  τον  οποίο  φώτιζε  ο  ήλιος. Έ νιωσε  ένα  χάδι  στο  χέρι 
του, γύρισε το κεφάλι και δίπλα του αντίκρισε την Ελένη. 
  «Εδώ είμαι, Αλέξανδρε, δίπλα σου», του είπε τρυφερά. 
  «Φύλακας  άγγελός  μου…»  σιγομουρμούρισε  εκείνος,  καθώς 
θυμήθηκε τη χτεσινή τους συνάντηση. 
  «Μαζί σου θα είμαι για πάντα, ό,τι κι αν γίνει». 
  «Γιατί εμείς είμαστε ένα, Ελένη». 
  «Ναι,  ένα!  Γιατί  εσύ  είσαι  η  ζωή  μου  και χωρίς εσένα  δεν  έχει 
κανένα νόημα η ζωή». 
  «Αρκεί να βγούμε όρθιοι από δω», έκανε κάπως αποθαρρημένα 
ο Αλέξανδρος. 
  «Όλα  θα  πάνε  καλά.  Οι  γιατροί  λένε  ότι  σε  λίγες  μέρες  θα 
αναρρώσεις πλήρως και θα γυρίσεις στο σπίτι». 
  Ο  Αλέξανδρος  είχε  βιώσει  ψυχή  και  σώματι  το  ένα,  που 
χρειάζεται  να  ξέρει  κάποιος  για  να  γίνει  ένα  με  όλους  τους 
άλλους· όπως ήθελαν να γίνουν  μαζί του όλοι  εκείνοι οι νέοι που 
φώναζαν  έξω  από  το  Βελλίδειο  Συνεδριακό  Κέντρο.  Ακόμη 
αντηχούσαν  στ’  αυτιά  του  τα  δυναμικά  συνθήματά  τους.  Κι 
ανάμεσα στο πλήθος,  μια άλλη  εικόνα  ξεφύτρωνε στη  μνήμη του: 
η   δολοφονική     απόπειρα     εναντίον    του    πατέρα    του,    ο 
μαυροφορεμένος άντρας στον πάγκο με τα λουλούδια και το όπλο 
στα  χέρια.  Θυμήθηκε  και  τη  δική  του  ενστικτώδη  αντίδραση  για 
να αποτρέψει το κακό… 
  Κάποια  στιγμή  άνοιξε  η  πόρτα του  δωματίου  και  στο  κατώφλι 
της,   αν   είναι   ποτέ   δυνατόν,   εμφανίστηκε   ο   πατέρας   του 
ολοζώντανος,  έχοντας  μάλιστα  έκδηλη  την  αγωνία  στο  πρόσωπό 
του.  Τον  είδε  ο  Αλέξανδρος  και  τραβήχτηκε  σαν  να  αντίκριζε 
φάντασμα. Έ μεινε  άναυδος να  τον  κοιτάζει,  χωρίς να  μπορεί  να 
πιστέψει τι είναι αλήθεια. Νόμιζε ότι είναι μια οφθαλμαπάτη, μια 
οπτασία. 
  Ο Σωκράτης μπήκε στο δωμάτιο με την Ελευθερία και μπροστά 
στην αντίδραση του γιου του κοντοστάθηκε. 
  «Τι έπαθες, Αλέξανδρε, και με κοιτάς μ’ αυτόν τον τρόπο; Εγώ 
είμαι, ο πατέρας σου». 
  Ο  Αλέξανδρος  στράφηκε  προς τη  μητέρα  του  ψάχνοντας  πάνω 
της  για  ένα  σημάδι  αλήθειας.  Ύστερα  κοίταξε  την  Ελένη.  Στα 
πρόσωπά  τους  δεν  διέκρινε  κάτι  απτό  ως  προς  τη  φυσική 
παρουσία  του   πατέρα  του.  Έ κλεισε  τα   μάτια  του  για   να 
ταξινομήσει τις σκέψεις του, να δει τι του διαφεύγει. 
  Ο Σωκράτης πήγε δίπλα του και του έπιασε το χέρι. Το πατρικό 
άγγιγμα έσβησε κάθε αμφιβολία ως προς την ύπαρξή του, αν και 
δεν  μπορούσε  ακόμη  να  συνειδητοποιήσει  τι  ακριβώς  συνέβαινε. 
Πού   βρισκόταν   η   αλήθεια;   Και   πού   άγγιζε   ο   μύθος   την 
πραγματικότητα τελικά; Του έφτανε όμως που ζούσε… 
  «Ζεις, πατέρα!» έκανε με χαρά. 
  «Χάρη σε σένα, Αλέξανδρε», του είπε και καθώς τον είδε να τον 
κοιτάζει  απορημένα,  συνέχισε:  «Σου χρωστάω τη  ζωή  μου,  παιδί 
μου. Αν δεν ήσουν εσύ, τώρα μπορεί να μη ζούσα». 
  «Νόμιζα  ότι  σε  σκότωσαν  τότε.  Σε  είδα  να  πέφτεις  μαζί  μου 
χτυπημένος από τη δεύτερη σφαίρα. Θυμάμαι το αίμα στον λαιμό 
σου». 
  «Η  σφαίρα  με  βρήκε  ψηλά  στον  ώμο»,  και παραμερίζοντας τον 
γιακά  απ’ το  πουκάμισό του του  έδειξε το νωπό  σημάδι χαμηλά 
στον λαιμό. 
  «Τον δράστη τον έπιασαν;» 
  «Πέρασαν είκοσι μέρες από τότε κι ακόμη παραμένει άφαντος». 
  «Είκοσι  μέρες  πέρασαν  μόνο  από  τότε;»  έκανε  έκπληκτος  ο 
Αλέξανδρος. 
  «Ναι». 
  «Εγώ     δηλαδή    βρίσκομαι    εδώ   από    κείνη   τη   δολοφονική 
απόπειρα;»  ρώτησε,  μα  μπροστά  στο  ευνόητο  απάντηση  δεν 
πήρε. 
  Αυτή  η  διαπίστωση  ήταν  ένα  σοκ  για  τον  Αλέξανδρο.  «Κι  όλα 
τα  άλλα  που  έζησα  τι  ήταν;»  αναρωτήθηκε.  Πού  είναι  ο  υπέρ 
πάντων  αγώνας  του;  Η  εξουσία  που  του  έδωσε  ο  λαός  να 
αναμετρηθεί  με  τα  θηρία  και  να  βάλει  σε  μία  τάξη  τον  κρατικό 
μηχανισμό; Ή  μήπως ήταν μονάχα ένα όνειρο απραγματοποίητο; 
  «Και ο κόσμος είναι όπως τον άφησα;» ρώτησε τον πατέρα του. 
  «Ναι.  Ο  κόσμος  δεν  αλλάζει  από  τη  μια  μέρα  στην  άλλη. 
Ύστερα από είκοσι μέρες παραμένει ο ίδιος». 
  Δεν   συνέχισαν   άλλο  τη   συζήτησή  τους  και   ο   Αλέξανδρος 
βυθίστηκε σε περισυλλογή. Ή θελε χρόνο να χωνέψει την αλήθεια… 
Κι αν, όπως διαπίστωσε, η άλλη διάσταση της ζωής του ήταν ένα 
δημιούργημα  φανταστικό,  που  έβγαινε  από  όνειρα  παρμένα  από 
το  ασυνείδητό  του,  δεν  έπαυε  να  είναι  κι  ένα  φωτεινό  σημάδι· 
ένας προάγγελος για μεγάλες τομές. 
  Σε  λίγη  ώρα  δέχτηκε  την  επίσκεψη  του  Χάρη  και  της  Φανής. 
Μόλις  τους  είδε,  ο  νους  του  έτρεξε  στην  τελευταία,  έστω  και 
απατηλή,  συνάντηση  στο  σπίτι  τους,  όταν  του  περιέγραφαν  το 
μακάβριο συμβάν με τη βομβιστική απόπειρα εναντίον της Φανής. 
Και  για  να  του  φύγουν  και  τα  τελευταία  ψήγματα  δυσπιστίας, 
δεν κρατήθηκε να μη ρωτήσει κάποια στιγμή: 
  «Ο δάσκαλος;» 
  «Καλά  είναι»,  αποκρίθηκε  ο  Χάρης  με  φυσικότητα.  «Πριν  από 
λίγο   μου   τηλεφώνησε   και   ρωτούσε   για   σένα.   Σου   στέλνει 
χαιρετίσματα  κι  ένα  μήνυμα:  “Η  φωτιά,  εκτός  από  καταστροφή, 
είναι  και  πάθος,  επιθυμία  για  αλλαγές.  Καταστρέφεται  κάτι 
σαθρό για να αναγεννηθεί κάτι καινούργιο”». 
  «Για ποιο λόγο μίλησε για τη φωτιά;» 
  «Δεν  μου  είπε.  Ί σως  γιατί  κάηκε  πριν  από  λίγες  μέρες  το 
αυτοκίνητό του». 
  «Κάηκε;» ξαφνιάστηκε ο Αλέξανδρος. 
  «Ναι,  στον  δρόμο,  εκεί που  οδηγούσε.  Ξεκίνησε  από τη  μηχανή 
και γρήγορα πήρε φωτιά όλο τ’  αμάξι. Ή ταν παλιό  βέβαια,  αλλά 
είχε συνδεθεί πολύ μαζί του». 
  «Παράξενο!...»  έκανε  ο  Αλέξανδρος σκεφτικός.  «Ο  ίδιος έπαθε 
τίποτα;» 
  «Όχι. Μια χαρά είναι». 
  «Ο Ευγένιος;» ρώτησε με περιέργεια. 
  «Με  τις   νέες   κρίσεις   στο   Σώμα,   αποσπάστηκε   εδώ   στην 
Αθήνα». 
  «Να  ακόμη  μια  ευχάριστη  έκπληξη»,  επισήμανε  ο  Αλέξανδρος 
χαρούμενα και απευθυνόμενος στον πατέρα του συμπλήρωσε: «Τι 
άλλο άραγε μου επιφυλάσσει αυτή η μέρα; Με όσα μεσολάβησαν, 
νιώθω σαν να έζησα δυο ζωές». 
  «Επειδή  βρέθηκες  στο  μεταίχμιο  ζωής  και  θανάτου»,  του  είπε 
συγκαταβατικά εκείνος. 
  «Έ χω  την  αίσθηση  ότι  όλα  γύρω  μου  τώρα  μοιάζουν  πιο 
φωτεινά». 
  «Γιατί ίσως από δω και πέρα να  ’ναι και πιο λαμπρό το μέλλον 
σου»,   σχολίασε   η   Φανή.   «Ύστερα   απ’   όσα   έγιναν,   στους 
δημοσιογραφικούς   κύκλους   ήδη   συζητιέται   ότι   θα   είσαι   το 
πρόσωπο της χρονιάς». 
  Και  πράγματι,  το  τελευταίο  διάστημα  το  όνομά  του  ήταν  από 
τα πλέον πολυσυζητημένα. Η πράξη του να αψηφήσει τον θάνατο 
έκανε  μεγάλη  εντύπωση  και  το  περιστατικό  διαδόθηκε  ευρέως 
από  όλα  τα  μέσα  ενημέρωσης.  Στα  μάτια  του  κόσμου  πλέον 
φάνταζε  ως  ένας χαρισματικός πολιτικός,  ό,τι περίμεναν  και  από 
έναν  ηγέτη.  Αφού  μπορούσε  να  τα  βάλει  με  τον  θάνατο,  τότε 
μπορούσε  να  αντιμετωπίσει  και  τους  ισχυρούς  αντιπάλους  μας, 
τους αόρατους σύγχρονους χρηματοκράτες, την οικονομική  μαφία 
δηλαδή. 
                                   

  «Φτάνει μονάχα μια στιγμή για να ανατραπούν τα πάντα», είπε 
η  Ελευθερία  στη  Φανή  λίγη  ώρα  αργότερα,  καθώς  βάδιζαν  αργά 
στους διαδρόμους του νοσοκομείου «Ευαγγελισμός». 
  «Κι  αν  δεν  το  βίωσε  κάποιος  προσωπικά,  θα  συνέβη  σ’  έναν 
διπλανό  του»,  σχολίασε  η  Φανή  σκεφτική.  «Όπως  και  με  το 
παλικάρι  που  έφεραν  σήμερα  στο  διπλανό  δωμάτιο.  Έ τυχε  να 
περνάει  τη  λάθος  ώρα  από  έναν  δρόμο  και  να  δεχτεί  μια 
αδέσποτη  σφαίρα.  Λίγα  δευτερόλεπτα  πριν  ή  μετά,  δεν  θα 
συνέβαινε τίποτα», αναφέρθηκε στο περιστατικό που έγινε εκείνη 
τη  μέρα,  όταν  ο  συγκεκριμένος  νεαρός  βρέθηκε  ξαφνικά  σε  μια 
ανταλλαγή πυροβολισμών ανάμεσα σε ληστές και αστυνομικούς. 
  «Οι άνθρωποι αλληλεπιδρούν μεταξύ τους. Φτιάχνουν ακόμη και 
γέφυρες  ανάμεσα  στη  ζωή  και  στον  θάνατο,  και  πλέκουν  τις 
μοίρες  του  κόσμου.  Γιατί  για  κάθε  στιγμή  που  περνάει  είναι 
συνεργός  όλη  η  υπόλοιπη  ζωή  μας»,  παραδέχτηκε  η  Ελευθερία 
καθώς σκεφτόταν ότι όλοι τελικά είμαστε μέρος ενός συστήματος 
το   οποίο   εντάσσεται    σ’   ένα   άλλο    μεγαλύτερο    σύστημα. 
Αντίστοιχα,  κι  ένας  μόνο  άνθρωπος  μπορεί  να  επιδράσει  στην 
εξέλιξη  της  ανθρωπότητας  και  να  κάνει  τομές  σ’  αυτήν  την 
κοινωνία όπου ζούμε. 
 Όταν  έφτασαν  στην  έξοδο του  κτηρίου,  είδαν  να  μπαινοβγαίνει 
αρκετός  κόσμος  αφού  το  νοσοκομείο  εφημέρευε.  Ο  ήλιος  είχε 
αρχίσει  να  βασιλεύει  αφήνοντας  τις  τελευταίες  φωτεινές  του 
ανταύγειες  πάνω  στην  πόλη.  Μόλις  βγήκαν  έξω  πλησίασαν  τον 
Χάρη  και  τον  Σωκράτη  που  τις  περίμεναν  καπνίζοντας,  ενώ 
συνέχισαν τη συζήτησή τους, παρασύροντας έτσι και κείνους στην 
κουβέντα. 
  «Κι  αν  είναι  στιγμές  η  ζωή   μας,  οι  επιλογές   μας  έχουν 
σημασία», παρενέβη ο Σωκράτης αλληγορικά. «Εκεί κρύβεται όλη 
η  ουσία.  Κι  έχει  να  κάνει  με  την  τόλμη  και  την  άγνοια  που 
δείχνουν οι άνθρωποι απέναντι στα πράγματα», είπε κοιτάζοντας 
τον Χάρη. 
  «Αν δεν σε γνώριζα», αποκρίθηκε εκείνος, «ακόμη θα γύρευα τη 
δική  μου  αλήθεια,  αλλά  και  την  αλήθεια  των  άλλων.  Αν  και 
κατάδικος τότε,  μπορούσα να καταλάβω την  αξία της  ελευθερίας 
και να  είμαι  ευγνώμων για τα  απλά πράγματα.  Η παρουσία σου 
στη ζωή  μου,  Σωκράτη,  άλλαξε  άρδην όλα τα  δεδομένα.  Σε  σένα 
οφείλω ακόμη και την επιτυχία μου, γιατί μου έδωσες τα κίνητρα 
να βρω τον δρόμο μου». 
  «Εγώ  δεν  έκανα  τίποτε  άλλο  από  το  να  σου  δείξω  απλώς τον 
δρόμο.  Εσύ  ήσουν  αυτός  που  πίστεψε  σ’  αυτή  την  αλήθεια  και 
παρ’ όλες τις αντίξοες συνθήκες τόλμησες, και πέτυχες, Χάρη…» 
  Μια  ηλικιωμένη γυναίκα  καθόταν  μόνη  σ’  ένα  πεζούλι τέσσερα 
πέντε  μέτρα  μακριά τους. Αδύνατη,  με ζαρωμένο  ωχρό πρόσωπο 
και  άλουστα  ξεβαμμένα  ξανθά  μαλλιά.  Φορούσε  πολύχρωμα 
ρούχα,  φθαρμένα  από  την  πολυχρησία. Έ μοιαζε  με  άστεγη  και 
κάπνιζε  το  ένα  τσιγάρο  πίσω  απ’  το  άλλο.  Μόνο  τα  ανοιχτά 
γκριζοπράσινα  μάτια της  πρόσθεταν  κάτι  στην  εμφάνισή της και 
λίγο το κόκκινο κραγιόν στα χείλη της,  με το οποίο προσδοκούσε 
να  φανερώσει  ότι  κάποτε  ήταν  μια γυναίκα  επιθυμητή.  Τι  να το 
κάνεις όμως; Από νωρίς είχε πάρει λάθος δρόμο. Πλανεύτηκε από 
το τραγούδι κι  από τον  απατηλό κόσμο της νύχτας. Το  μόνο που 
κατάφερε  στη  ζωή  της  ήταν  να  γίνει  αλκοολική  και  έρμαιο  του 
κάθε  αφέντη  που  τύχαινε  μπροστά  της.  Ούτε  τα  δυο  δίδυμα 
παιδιά  της  δεν  μπόρεσε  να  κρατήσει  στα  νιάτα  της.  Το  ένα  το 
πούλησε  για  να  βγάλει  χρήματα  και  το  άλλο  τής  το  πήρε  η 
Πρόνοια τέσσερα χρόνια  αργότερα γιατί  δεν  ήταν  σε  θέση  να το 
φροντίσει.  Χάρη  το  έλεγαν  κι  εκείνο,  και  στο  άκουσμα  του 
ονόματός   του   έστρεψε   το   κεφάλι   της   στη   διπλανή   παρέα 
καρφώνοντας  το  βλέμμα  στον  εμφανίσιμο  άντρα  στον  οποίο 
απευθυνόταν ο γκριζομάλλης καλοντυμένος κύριος. 
  Μόλις  τον  αντίκρισε,  κάτι  μέσα  της  σκίρτησε.  Η  όψη  του  ήταν 
τόσο   οικεία   και  γνώριμη…   Τη   μαγνήτιζε   και   η   αύρα   που 
εξέπεμπε,  και  σαν  γύρισε  ελαφρά  το  κεφάλι  του  προς το  μέρος 
της, παρατήρησε τα μάτια του, που ήταν σχεδόν όμοια με τα δικά 
της.  Ανατρίχιασε  σύγκορμη. Ό σο  τον  κοιτούσε,  τόσο  διέκρινε  κι 
άλλα   χαρακτηριστικά   ίδια   με   τα   δικά   της.   Ξεφύτρωνε   το 
προσωπάκι  του  τετράχρονου  αγοριού  που  είχε  χαραχτεί  στη 
μνήμη της, μόνο που τώρα ήταν ένας αρρενωπός άντρας. 
  Ή ταν  βέβαιη  ότι  επρόκειτο  για  τον  γιο  της  –  το  ’λεγε  και  η 
διαίσθηση  της  μάνας…  Η  καρδιά  της  χτυπούσε  γοργά  και  τα 
μάτια της  δεν  ξεκολλούσαν  από  πάνω του. Έ νιωθε  ασίγαστη την 
επιθυμία να πάει μπροστά του και αν όντως ήταν αλήθεια, να τον 
αγκαλιάσει.  Βυθισμένη  όμως  στην  απέραντη  θλίψη  της,  δείλιαζε 
να το  κάνει,  ντρεπόταν  και  μόνο  στη  σκέψη.  Πώς  θα την  έβλεπε 
σ’  αυτή την  ελεεινή κατάσταση;  Κι έπειτα, πώς να παρουσιαστεί 
τώρα  μπροστά  του  έπειτα  από  τόσα  χρόνια  και  να  του  πει  ότι 
είναι η  μητέρα του; Εκείνη την κρίσιμη ώρα έβγαιναν και όλες οι 
ενοχές  που  είχε  φυλάξει  μέσα  της  για  το  λάθος  που  ’κανε  να 
δώσει τα παιδιά της… 
  Η ομηρία των συναισθημάτων της κορυφώθηκε όταν τον είδε να 
αποχαιρετά  το  ζεύγος  Λαμπράκη  και  μαζί  με  μια  γυναίκα,  χέρι 
χέρι,  να  φεύγουν.  Πάγωσε  το  αίμα  της.  Σηκώθηκε  σαν  ελατήριο 
απ’  το  πεζούλι  κι  έκανε  ένα  απελπισμένο  βήμα  προς  το  μέρος 
του.  Στα  χείλη  της  κρεμόταν  το  όνομά  του,  όμως  φωνή  δεν 
έβγαινε  από  τα  σπλάχνα  της.  Πνίγηκε  μέσα  στα  δάκρυα  καθώς 
τον  έβλεπε  να  φεύγει.  Τον  έχανε  και  πάλι,  μα  τώρα  οριστικά, 
αφού η  κίρρωση του ήπατος που  είχε ήταν  στο τελευταίο  στάδιο 
και  ήξερε  ότι  θα  πέθαινε  μόνη  και  αβοήθητη.  Μα  τη  μορφή  του 
και  το  χαμόγελό  του,  όπως  τον  είδε  σήμερα,  θα  τα  κουβαλούσε 
μέχρι τη στερνή της ώρα σαν το πολυτιμότερο δώρο της ζωής της. 
  «Αντίο…  Να  έχεις  την  ευχή  μου»,  της  βγήκε  ένας  ψίθυρος  σαν 
ύστατος χαιρετισμός κι ένα τραγούδι  ξεπήδησε σιγανά  μέσα από 
τα χείλη της: 
    
    Κοιμήσου, αγγελούδι μου, 
    γλυκά με το τραγούδι μου. 
    Να γίνεις άντρας στην καρδιά και στο μυαλό 
    και να  ’σαι πάντα μες στο δρόμο τον καλό … 
    
  Το τραγουδούσε πριν από πολλά χρόνια με τη βελουδένια φωνή 
της στον  μικρό Χάρη για να κοιμηθεί..  Με το τραγούδι στα χείλη 
τον   αποχαιρετούσε   και   τώρα   απ’   το   πλατύσκαλο,   έχοντας 
στυλώσει τα  μάτια της  πάνω του  καθώς εκείνος απομακρυνόταν 
με τη Φανή. 
  Η αγάπη τους έμοιαζε σαν ένα  μισανοιγμένο τριαντάφυλλο που 
μοσχοβολά.  Φαινόταν  στα  λαμπερά  τους  πρόσωπα.  Ενέπνεε  ο 
ένας τον  άλλον  και  όλες  οι  δυσκολίες που τόσο  αδυσώπητα τους 
χτύπησαν,   αντί  να  τους   απομακρύνουν,  τους  ένωσαν   ακόμη 
περισσότερο.  Η  σχέση  τους  εξελισσόταν.  Προσπαθώντας  κάθε 
μέρα να γίνονται λίγο  καλύτεροι,  απέκτησαν  έναν νέο  σκοπό  στη 
ζωή  τους.  Να  ανακαλύπτουν  την  ωραιότητα  αυτού  του  κόσμου 
ακόμη  και  μέσα  στην  γκρίζα  πραγματικότητα.  Κι  επειδή  ο 
άνθρωπος  έχει  τον  πειρασμό  μέσα  του,  στη  σχέση  τους  ήταν 
καθοριστική  και  η  δέσμευση  που  έδωσαν  μεταξύ  τους:  Όχι 
πόλεμο ή διάλυση, αλλά σύνθεση και αγάπη. Έ να. 
